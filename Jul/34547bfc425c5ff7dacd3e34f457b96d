GEOFF Toyana is terug in die Titans se kamp – dié keer as afrigter van die noordelike unie se provinsiale span. Toyana het vyf seisoene vir dié fran­chise gespeel. Johan Muller, die unie se bestuurder, het gister aangekondig die 45-jarige Toyana vervang die vorige hoofafrigter, JP Triegaardt. Toyana het hom ná sy speeldae eers as breier van die Lions gevestig totdat Enoch Nkwe hom vervang het. Hy sê: “Ek is opgewonde oor die vooruitsig om weer af te rig en op die veld te wees nadat ek verlede seisoen agter ’n lessenaar deurgebring het.”