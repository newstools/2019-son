’N HOËKOP by ’n Baaise sake-onderneming wat scrap metal koop, verwerk en uitvoer, is die week met R40 000 beboet, waarvan R20 000 vir vyf jaar opgeskort is. Valiant Ah Hing het in die Baaise handelshof skuldig gepleit op die verontagsaming van die Wet op Internasionale Handelsadministrasie. Hy is die besturende direkteur van Nikela Traders (Pty.) Ltd. Inspeksie Luidens die pleitooreenkoms het Ah Hing in Julie 2017 in of naby die Coega-hawe in Port Elizabeth probeer om drie containers vol koper, verwerkte koper of koper-afval en scrap sonder ’n permit uit te voer. Die cops en die grensbeheer-eenheid van die Suid-Afrikaanse Inkomstediens (Sars) het ’n ondersoek en inspeksie gehou op die perseel waar die vraghouers gehou is. Die gespesifiseerde klas en soort goedere vir uitvoer is geverifieer en die dokumente is vergelyk met die voorwaardes vir uitvoer. Die beskuldigde het die inhoud van die vraghouers verkeerdelik verklaar as poeiers waarvan die samestelling nie-plaatvormig (powders of non-lamellar structure) is nie. Die beskrywing was veronderstel om te wees “verwerkte koper in die vorm van wire bars, billets of koper-afval en scrap”. Ah Hing was in die proses om die containers uit te voer toe wetstoepassers toegeslaan het. Hy kon nie aan hulle ’n geldige permit verskaf wat ingevolge die regulasie van die Kommissie vir Interna­sionale Handels-administrasie uitgereik is nie. Weens dié non-compliance het die Suid-Afrikaanse owerhede beslag gelê op die drie containers. Operasie Die staat en die verdediging in die hofsaak het ooreengekom op die verswarende faktore. Een van die faktore is dat die oortredings nie aan die lig sou gekom het nie as dit nie was vir die operasie van die polisie en die grensbeheer-eenheid nie. Nog ’n verswarende faktor is dat Sars in goeder trou op die uitvoerder staatmaak om die korrekte inligting te submit wanneer hy vir permitte aansoek doen. Ah Hing het dié vertrouensverhouding verbreek. Die staat en die verdediging het ook ooreengekom op versagtende faktore. Een van dié twee faktore is dat Ah Hing die koste gedra het vir die berging van die drie containers sedert die owerheid in Julie 2017 daarop beslag gelê het. Die koste beloop al byna ’n miljoen rand. Die ander versagtende faktor is dat die beskuldigde sy samewerking in die ondersoek gegee het. Hy het ook sy willingness verklaar om van 25 Julie 2017 aansoek te doen vir permitte. Hy kon dit egter nie doen nie omdat die ondersoek toe nog hangende was. Benewens die opgeskorte vonnis het landdros Lionel Lindoor ook gelas dat die staat nie moet beslag lê op die drie contain­ers nie. Adv. Martin le Roux het aangekla.