DAAR bestaan g’n ander opsie of oplossing vir die geweld in Philippi-Oos as om die army in dié area te ontplooi nie. Só sê die gemeenskaps­leier Xolani Dosini nadat 11 mense die afgelope naweek in die gebied afgemaai is. Ses van die slagoffers is vroue wat in dieselfde voorval omgekom het. Bheki Cele, nasionale minis­ter van polisie, het Maandag in die plaaslike gemeenskapsaal ’n imbizo oor die geweld gehou. Cele het belowe om vandag na die gemeenskap terug te kom met oplossings vir die misdaadprobleem. Son het verlede jaar berig sewe mense is in een voorval by ’n plaaslike smokkelhuis afgemaai. Sigbaarder Dosini het gister gesê weermagtroepe is nou die enigste oplossing vir die geweld in die area. Dit lyk vir hom asof die polisie te bang is om hier in te kom. Hy het bygevoeg: “Sedert die minister se visit was die polisie nog nie juis sigbaarder nie. “Dis nou behalwe vir die twee of drie vênne wat soggens patrolleer. “Maar sodra die son sak – veral in die Marikana-plakkerskamp hier – is ons op ons eie. “Die polisie sê hulle is bang om in die aand hier in te kom, want dit is te donker. “Die voormalige polisieminister (Fikile Mbalula) het ook promises gemaak dat polisiëring in ons area sal verbeter. Dit het nooit gebeur nie.” Cele het Maandag op die openbare vergadering volgehou die polisie het nie die geveg teen crime in dié gebied verloor nie. Die minister het gesê: “Nee, ons verloor nie die stryd nie, maar die situasie is baie sleg. Crime sal nooit ’n kwessie net vir die polisie wees nie. Straatligte en straat­kameras moet geïnstalleer word. “Dít kan net deur goeie departementele samewerking gedoen word.”