SUID-AFRIKA se kam­pioenjokkie, Lyle Hewitson, gaan van September af vir ses maande in Hongkong ry. Dáár sal die 21-jarige ster swaarde kruis met van die beste jokkies in die wêreld. Dis ’n geleentheid wat Hewitson met albei hande wil aangryp. Hy het verlede jaar die nasionale jokkietitel gewen toe hy 184 keer eerste verby die wenpaal genael het. Op die oomblik is Hewitson en Muzi Yeni in ’n hewige tweestryd om die titel ge­wikkel. Dit lyk egter of Hewitson dalk weer as die kampioen gekroon sal word. Die afgelope Saterdag by die Durban July op Greyville het Hewitson weer sy talent onderstreep toe hy drie wenners gery het. Hulle was Shenanigans (10-1) in die derde wedren, Eden Roc (17-20) in die sesde en Celtic Sea (9-1) in die negen­de.