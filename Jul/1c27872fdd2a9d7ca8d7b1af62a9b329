SIYA Kolisi gaan dalk nie die Springbokke in die eerste twee toetse van die Rugby Championship aanvoer nie. Marco van Staden, ’n losvoorspeler van die Blou Bulle is gister opgeroep na die Springbok-oefenkamp in Pretoria. Die baljagter is as voorsorgmaatreël nader getrek omdat Kolisi met ’n kniebesering sukkel. Daar is nie sekerheid of die Springbok-kaptein betyds vir die begin van die Rugby Championships sal herstel  nie. Kolisi het sy knie in die Superrugby-kompetisie beseer. Hy sal sy rehabilitasie in die kamp voorsit. Die Bokke skop hul verkorte Rugby Championship-veldtog op Saterdag 20 Julie teen die Wallabies in Johannesburg af. ’n Week later kom Rassie Erasmus (afrigter) se span teen Nieu-Seeland in Wellington te staan. Die Bokke het laas jaar die All Blacks in die einste Westpac-stadion geklop. Suid-Afrika sluit hul veldtog twee weke later teen Argentinië in Salta af. Dieselfde twee spanne pak mekaar ’n week later in ’n ekstra toets in Pretoria voordat hulle met hul voorbereiding vir die World Cup begin. Die Springbok-groep in Pretoria is: VOORSPELERS: Schalk Brits (Bulls), Marcell Coetzee (Ulster), Lood de Jager (Bulls), Thomas du Toit (Sharks), Pieter-Steph du Toit (Stormers), Rynhardt Elstadt (Toulouse), Eben Etzebeth (Stormers), Lizo Gqoboka (Bulls), Steven Kitshoff (Stormers), Vincent Koch (Saracens), Siya Kolisi (Stormers), Francois Louw (Bath), Frans Malherbe (Stormers), Malcolm Marx (Lions), Bongi Mbonambi (Stormers), Tendai Mtawarira (Sharks), Franco Mostert (England), Trevor Nyakane (Bulls), Marvin Orie (Lions), Kwagga Smith (Lions), RG Snyman (Bulls), Marco van Staden (Bulls), Duane Vermeulen (Bulls). AGTERSPELERS: Lukhanyo Am (Sharks), Damian de Allende (Stormers), Andre Esterhuizen (Sharks), Faf de Klerk (Sale Sharks), Aphiwe Dyantyi (Lions), Warrick Gelant (Bulls), Elton Jantjies (Lions), Herschel Jantjies (Stormers), Cheslin Kolbe (Toulouse), Jesse Kriel (Bulls), Dillyn Lleyds (Stormers), Makazole Mapimpi (Sharks), Sibusiso Nkosi (Sharks), Willie le Roux (Toyota Verblitz), Handre Pollard (Bulls), Cobus Reinach (Northampton Saints), Frans Steyn (Montpellier).