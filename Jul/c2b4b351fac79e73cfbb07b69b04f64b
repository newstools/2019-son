'N VIDEO waarin twee vermeende diewe gevang en dan gedwing word om te sing "ons moenie steel nie", is tans besig om op sosiale media versprei te word. Die meerderheid Facebook-gebruikers wat op die video kommentaar gelewer het, was egter glad nie impressed met hoe daar teen die "diewe" opgetree is nie. In die video sit 'n man en vrou op hul knieë met 'n persoon wat hulle beveel om 'n number te sing. Die man sê dan hy ken net kerk songs. Ná hy vir 'n paar sekondes mompel breek hy weg in "God sê ons moenie steel nie. Ons moet werk vir ons dinge..." Die vrou word ook beveel om te sing waarna sy in trane uitbars. Muthakier Fahiem sê in sy kommentaar op die post dis "vernederend". "Ja, hulle het gesteel, maar gee hulle oor aan die gereg." Natasha Nel sê: "Die kameraman dink regtig hy is die ou. Hoekom bel hy nie net die polisie nie." Ilhaam Sakieldien verskil van hulle en sê daar is niks degrading daaraan wanneer mense steel nie. "As dit dié video vat vir hulle om te leer, dan is dit goed. Dalk is hulle nou te skaam om weer te steel." Grant J Solomon voeg by: "As jy hoflikheid hier uithaal en jy is honger, dan is ons almal diere met die onmiddellike reaksie om te eet. As jy honger is, vlieg trots en die wet by die venster uit." Dit is onduidelik wat die twee gesteel het.  