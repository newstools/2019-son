DIE Engelse Premierliga (EPL) het “geen twyfel” dat die video assistant referees (VAR) volgende seisoen omstredenheid sal veroorsaak nie. Tog sê Engelse sokkerbase hulle is “voorbereid” daarop. Beweer Die VAR gaan vir die eerste keer in die 2019-’20-seisoen in Engeland gebruik word. Dit is in onlangse seisoene gebruik in Wêreldbeker-toernooie, die Cham­pions League en sekere plaaslike bekerwedstryde. Maar die EPL se waarnemende hoof, Richard Masters, beweer hulle is nou “gereed” om die VAR ná vele toetse amptelik te gebruik. “Ons werk reeds twee jaar om tot by hierdie punt te kom,” het Masters uitgewys. “Ons was toegewyd om dit twee jaar lank in ons koppe te doen. “Ek het ook geen twyfel dit sal omstredenheid veroorsaak nie, want dit het te doen met groot besluite, maar ons is voorbereid daarop.” Masters voeg by die refs sal skerms langs die veld hê om voorvalle te bekyk. – AP