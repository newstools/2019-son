DIE veelsydige Brumbies-agterspeler Christian Lealiifano is vir die eerste keer in drie jaar in Australië se beginspan ingespan vir hul Rugby Championship-wedstryd teen Argentinië in Brisbane. Die Wallabies coach, Michael Cheika, het ook die terugkerende bad boy van Australiese rugby, James O'Connor, op die bank gekies. O'Connor het ses jaar laas vir Australië gespeel. Sy kontrak is in 2013 opgeskeur nadat hy verbied is om 'n vlug van Perth na Bali te haal omdat hy dronk was. Hy is ook in 2017 in Parys gearresteer en beboet nadat hy met kokaïen betrap is terwyl hy nog vir Toulon gespeel het. Cheika het vyf veranderinge aan die beginspan gemaak wat laas week met 35 - 17 teen die Springbokke op Ellispark verloor het. Hy sê die changes is om so veel moontlik spelers kans te gee om hom voor die Wêreldbeker te beïndruk. "Ek dink dit is net logies dat ons nou die geleentheid gebruik om almal 'n kans te gee om te speel. "Ons maak ook seker almal kry speelkans, maar waarop dit neerkom is om Saterdag uit te gaan en die toets te wen." Lealiifano, wat van leukemie herstel het, keer vir die eerste keer sedert 2016 terug na die nasionale span. Hy vervang Bernard Foley in die nommer 10-trui met Will Genia as sy skakelmaat. Marika Koroibete en Kurtley Beale is die ander nuwe gesigte in die agterlyn Die spanne is: Australië: 15. Kurtley Beale, 14 Reece Hodge, 13 Tevita Kuridrani, 12 Samu Kerevi, 11 Marika Koroibete, 10 Bernard Foley, 9 Nic White, 8 Isi Naisarani, 7 Michael Hooper (kaptein), 6 Lukhan Salakai-Loto, 5 Rory Arnold, 4 Izack Rodda, 3 Sekope Kepu, 2 Folau Fainga’a, 1 Scott Sio BANK: 16 Tolu Latu, 17 James Slipper, 18 Taniela Tupou, 19 Rob Simmons, 20 Luke Jones, 21 Nic White, 22 Matt Toomua, 23 James O’Connor Argentinië: 15 Joaquin Tuculet, 14 Santiago Cordero, 13 Matias Moroni, 12 Jeronimo de la Fuente, 11 Ramiro Moyano, 10 Nicolas Sanchez, 9 Tomas Cubelli, 8 Facundo Isa, 7 Tomas Lezana, 6 Pablo Matera (kaptein), 5 Tomas Lavanini, 4 Guido Petti, 3 Juan Figallo, 2 Julian Montoya, 1 Nahuel Tetaz Chaparro BANK: 16 Santiago Socino, 17 Mayco Vivas, 18 Ramiro Herrera, 19 Matias Alemanno, 20 Juan Manuel Leguizamon, 21 Felipe Ezcurra, 22 Joaquin Diaz Bonilla, 23 Matias Orlando 