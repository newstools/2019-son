DIE Elite Football Club se jong sterre maak reeds hulle stem dik. Die o. 12-span wat deur Eldon Smith afgerig word, het skoonskip gemaak in die jaarlikse Glenville Celtic Jeugtoernooi. Die span is bymekaar­gesit uit spelers van oral in die Baai. Hy het ook laas week ’n derde plek in die Priory Shamrocks Nagtoernooi gevat. Medaljes Die klub val onder die Football Project, wat daarop gemik is om jong atlete ’n kans te gee om te presteer. “Die spelers het die week geëindig met medaljes en ’n derde plek,” sê Smith. “Die grootste prestasie is egter die groei wat ons in hulle persoonlike ontwikkeling, en as sokkerspelers, gesien het.” Die voormalige Warrior-speler Lyall Meyer het ook kom hand bysit. “Meyer was meestal daar as mentor vir die kinders. Dit is goed as hulle hoor van professionele atlete soos Meyer. Sy insig is baie belangrik en leer die kinders baie oor sport.”