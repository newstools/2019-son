DIE vermeende sekspes R.Kelly het glo diep in sy sak gekrap om een van sy vermeende slagoffers se mond toe te hou. Die celeb lawyer Michael Avenatti het dié week gesê R. Kelly (52) het ’n slagoffer in ’n kinderpornografiesaak $2 miljoen (sowat R27,8 miljoen) betaal om nie te getuig nie. Ek het julle mos laas week vertel die R&B-sanger is ’n derde keer op seksklagte gearresteer. Sy fans is moerig hieroor. Hulle meen hulle ikoon is onskuldig, want hy is meer as ’n dekade gelede vrygespreek op klagte wat met kinderpornografie te doen het. Gedwarsboom Die saak was in 2008 in die hof. Avenatti glo die celeb het skotvry uitgestap oor hy sy way oop gekoop het. Die lawyer het dié boodskap gehad: “So, aan al fans van R. Kelly wat verwys na die 2008-saak waarin hy vrygespreek is, dit was bogus. R. Kelly het sy vryheid gekoop. “Hy het die slagoffer en dié se familie omgekoop en daardeur verseker dat die waarheid nooit uitkom nie. “R. Kelly en diegene rondom hom het in die 2008-hofsaak die gereg gedwarsboom.”