’N NUWE spesie van orgidee lyk asof hy reguit uit die hel kom. Die pas ontdekte spesie is heel gepas Telipogon diabolicus genoem – die “duiwel se kop”. In die middel van die blom lyk dit inderdaad soos een of ander pers duiwel, kompleet met gloeiende geel oë. Die orgidee met sy skerp, klou-agtige blare kom net op ’n klein lappie grond in Colombië voor. Die duiwelsblom is so seldsaam, net 30 voorbeelde is op rekord. Die blom is op die lys kritiek bedreigde spesies aangebring. – dangerousminds.net