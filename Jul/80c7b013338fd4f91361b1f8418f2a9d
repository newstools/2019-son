BETOGERS het Donderdagoggend gedreig om 'n skaap voor die provinsiale wetgewer te slag uit protes teen die Stad Kaapstad se behandeling van bergies in die middestad. Dié betogers, lede van die Black Crisis Committee, het by die wetgewer opgedaag, enkele minute voor Alan Winde, die Wes-Kaapse premier, sy provinsiale rede sou lewer. Hulle het daarna met skaap en al na die parlement beweeg. Die betogers sê hulle wil die stad "reinig". 