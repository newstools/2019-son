SUID-AFRIKA sal Sondag vir die bronsmedalje uitspeel by netbal se World Cup in Liverpool in Engeland. Die Aussies het die Proteas met 55-53 in die eerste halfeindstryd geklop. Dit was die Proteas se eerste halfeindstryd sedert 1975 en ’n geskiedkundige terugkeer tot dié level vir coach Norma Plummer se span. As dit net nie vir so paar dom foute was nie, dan het ons vandag gehoor hoe die Suid-Afrikaners die verdedigende kampioen uitgeboender het. Na die tweede kwartuur was die Aussies gerieflik met 31-23 voor op die telbord. Dit het weer gelyk asof ’n groot pakslae op die kaarte sou wees, soos vorige ontmoetings tussen dié twee lande. Die druk wat die verdedigende wêreldkampioen op Suid-Afrika toegepas het, was by tye net te veel. Dit het tot talle foute en onnodige aangeë onder druk gelei. Die Aussies was na die eerste kwartuur reeds met 14-10 voor en na ’n dominering van 17-13 in die  tweede, was dit duidelik dat die Proteas die derde en vierde sou moet oorheers. En dis presies wat Plummer se troepe in die derde gedoen het deur die Aussies dié keer op die agtervoet te forseer en die voorlaaste skof met 16-12 te oorheers. Die Proteas het daarmee ook die voorsprong van die Aussies tot net vier laat krimp met die telling toe 43-39 in die Aussies se guns. Al wat moes toe gebeur is vir ons meisies om hul nerve te hou in die laaste kwartuur en ten minste vyf doele meer moes aanteken. Hulle kon egter net met 14 doele teenoor die Aussies se 12 oorheers. Plummer het ook na die wedstryd aangekondig Sondag se bronsmedaljewedstryd sal haar laaste as breier van die nasionale span wees. “Dit sal my 50ste in beheer en ook my laaste wees. Ek dink die tyd is reg om nou terug te staan, want ek het hulle nou die pad gewys,” het Plummer gesê.