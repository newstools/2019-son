TWEE mans word deur die polisie in Vrystaat gesoek vir die moord van die Bloemfonteinse sakeman, Lucas Mokoena. Mokoena (45) is Maandagaand om 21:35 in sy huis in Fichardtpark een keer in die kop geskiet. Wendy Nkabi, 'n polisiewoordvoerder, het buite Mokoena se huis aan die radiostasie OFM gesê die verdagtes het net met sy voertuig weggekom. Die motor is later in Lourierpark, 'n aangrensende woonbuurt sowat 8 km weg, opgespoor. Nkabi sê die motief vir die moord word ondersoek. - OFM  