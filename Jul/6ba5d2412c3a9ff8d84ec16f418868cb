‘N MAN wat laas jaar jaar by ‘n transitorooftog betrokke was,  het in die Malmesbury-landdroshof verskyn na hy laas week gearresteer is. Sinethemba Silwanyana (30) is op 17 Julie 2019 deur die die Valke gearresteer. Kapt. Philani Nkwalase, 'n Valke-woordvoerder, sê die arrestasie kom na maande se ondersoek oor die voorval wat laas jaar in September plaasgevind het. Nkwalase sê twee sekuriteitswagte is deur vier gewapende mans aangeval toe hulle 'n bank verlaat het. Die wagte is met vuurwapens gedreig en ontwapen voordat die verdagtes met 'n onbekende bedrag geld gevlug het. Nkwalase sê verkeers- en wetstoeppasingsbeamptes in die omgewing het die verdagtes agternagesit. "Cash containers met 'n onbekende bedrag geld en 'n gesteelde voertuig is gevind," sê Nkwalase.  