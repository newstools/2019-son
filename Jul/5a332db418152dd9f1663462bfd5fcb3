DIE voormalige Bafana Bafana-ster Quinton Fortune het volgens berigte in Engeland vir hom 'n top job losgeslaan by sy voormalige klub, Manchester United. Volgens The Telegraph, 'n Britse koerant, gaan die Red Devils binnekort vir Fortune en Neil Wood as afrigters van die klub se o.23-span aanwys. United is opsoek na 'n nuwe bestuurspan sedert Ricky Sbragia die klub in Mei verlaat het. Fortune, wat tussen 1999 en 2005 altesaam 126 keer vir Man United uitgedraf het, is goeie vriende met sy voormalige spanmaat, Ole Gunnar Solskjaer. Solskjaer is tans bestuurder van die senior span. Die 42-jarige Fortune was 'n hulpafrigter vir Cardiff City se o.21-span toe Solskjaer bestuur van diÃ© Walliese span was.