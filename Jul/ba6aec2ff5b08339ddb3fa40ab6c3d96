DIT lyk asof Britney Spears verloof is aan haar long time berk, Sam Asghari. Britney het Maandag vir die eerste keer in ’n jaar ’n verskyning op die rooi tapyt gemaak – nogal met ’n groot ring aan die vinger. Sy het haar sexy ou saam met haar gevat na die première van Once Upon a Timein Hollywood in Los Angeles. Die “Hit Me Baby One More Time”-sangeres het heel trots hand in die sy gestaan en die aandag op haar ring laat fokus. Gekoer Mense kon nie daai knewel van ’n diamant wat aan haar ringvinger geskitter het, miskyk nie. Ek lees op TMZ sexy Sam kon nie sy hande tuis hou van die sangeres wat ’n sexy rooi nommertjie saam met swart hakke gedra het nie. Die mammie van twee het ook aan haar berk geklou. Sy het nie een keer sexy Sam se sy verlaat nie. Die tweetjies het heelaand gekoer soos dit verliefde duifies betaam. Nadat die sangeres rehab-in en -uit is, is dit hoog tyd dat sy ook ’n bietjie geluk smaak saam met die ou wat aan haar sy was toe sy deur donker tye is.