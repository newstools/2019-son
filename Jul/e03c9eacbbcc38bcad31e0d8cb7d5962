’N VRAG drank en ’n klomp geld. Dít is die slag wat cops geslaan het tesame met die arrestasie van ’n 38-jarige man. Die cops het opgetree nadat ’n klagte ontvang is van handeldryf in drank sonder die nodige lisensie, en die bedryf van onwettige taverns. ’n Buitelander is in Washingtonstraat, Langa, gearresteer. Cops het lasbriewe bekom om persele in hierdie gebied te deursoek. Daar is toe beslag gelê op drank en ’n onbekende bedrag. Die verdagte sal binnekort in die Bishop Lavis-landdroshof verskyn op klagte van onwettige handeldryf.