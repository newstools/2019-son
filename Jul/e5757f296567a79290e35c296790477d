AS DAAR ’n song gekies moes word om Suid-Afrika se veldtog in die krieket World Cup mee te beskryf, sal dit beslis nie die Rolling Stones se “Time Is on My Side” wees nie. Ottis Gibson, coach van die Proteas, erken tyd is iets waarvan sy span te min gehad het om regtig as title contender in Engeland beskou te word. Skuld “Tyd,” het Gibson ’n vraag van Cricinfo beantwoord oor wat sy grootste uitdaging as coach van die Proteas was. “Daar was nie genoeg tyd om ’n span te bou nie. “Dit is egter niemand in die raadsaal se skuld dat ons nie goed gespeel het nie. Ek voel ek het genoeg ondersteuning gekry. “Dinge het net nie uitgewerk nie, en ek gaan beslis nie mense onder die bus gooi nie.” Gibson voel van sy en sy bestuur se pleidooie kon beter aandag gekry het. Een só ’n pleidooi was om van hulle beste spelers vroeër terug te kry vanaf deelname aan T20-krieket se Indiese Premierliga. “Dit het egter nie gebeur nie. Kon dit ’n verskil maak? Miskien,” het Gibson gesê. “Australië het al sy naatboulers van die toernooi weggehou. Maar elke situasie is anders. “Australië probeer nie om R600 miljoen te bespaar soos Krieket Suid-Afrika (KSA) nie.” Voeg by die feit dat Gibson net twee jaar gehad het om die Proteas vir die World Cup voor te berei, en daar kan gesien word hoekom tyd ’n kritieke element was. Aan die begin het alles rooskleurig gelyk toe die boorling van Barbados ’n groep elite-naatboulers gestig het. Skielike uittredes en Kolpak-aanbiedinge het egter die diepte uitgedun. Toe kry Dale Steyn seer en vure oor AB de Villiers se versoek om van uittrede terug te keer moes ook doodgeslaan word. Met die stof oor die Proteas se mislukte poging wat nou sal gaan lê, word daar met valkoë gekyk na wat KSA gaan doen. Die Proteas gaan in September in Indië toer. Gibson wil graag dan nog in beheer van sake wees.