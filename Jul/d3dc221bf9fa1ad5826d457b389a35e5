ENHLE Mbali het nie tyd om kommentaar te lewer op “vals berigte” nie. In die media word mos geskinder dat die plaaslike aktrise en haar man, DJ Black Coffee, op pad skeihof toe is. Dis oor die bekroonde musikant glo ’n jol-gees in hom het. Die twee het in 2011 op ’n tradisionele troue afgehaak en in 2018 ’n spoggerige, Westerse wit troue gehad. City Press het Sondag berig dat Enhle haar man om ’n egskeiding gedagvaar het. Verklaring Dis glo oor DJ Black Coffee die kat in die donker knyp en weens sy familie se konstante inmenging. Ek sien op The Juice die aktrise sê in ’n verklaring wat deur Capacity Relations uitgereik is dat sy nie kommentaar op dié stories wil lewer nie. Enhle sê net: “Ons het niks daaroor te sê nie. Ons sien daar is onverantwoordelike berigte oor die kwessie gepubliseer.” Gerugte het ontstaan toe Enhle al haar hubby se foto’s van haar Instagram account delete het.