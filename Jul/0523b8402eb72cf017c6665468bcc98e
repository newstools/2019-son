JP PIETERSEN maak Vrydag sy comeback vir die Sharks op buitesenter. Die span van Durban skop Vrydagaand sy Curriebeker-veldtog teen Griekwas op Kings Park in Durban af. Dit sal die eerste keer sedert 2016 wees dat Pietersen weer vir die Sharks speel. Die 32 -jarige Springbok-vleuel van Stellenbosch het terugekeer na Durban nadat sy kontrak met die Franse klub Toulon nie verleng is nie. “Ek is opgewonde om terug by die huis te wees en deel te wees van Sharks-opset wat ek baie goed ken. Die Sharks het 'n groep talentvolle jong spelers in die stelsel en ek sien uit daarna om weer in die swart en wit trui te speel en om ’n rol as mentor vir hierdie jong spelers te speel,” het Pietersen gesê. Altesaam 10 spelers in die beginspan van die Sharks, was ook in die Superrugby-kwarteindronde teen die Brumbies in aksie. Die Sharks se twee mede-kapteins Jeremy Ward en Tera Mtembu is in die beginspan ingesluit. Curwin Bosch (losskakel) en Cameron Wright (skrumskakel)  is die nuwe skakelpaar nadat Robert du Preez’s jnr. Besluit het hy gaan voortaan vir die Sale Sharks uitdraf. Aphelele Fassi is terug in die laaste vesting. Hy vorm ’n gedugte agterste driehoek saam met staatmakers soos Lwazi Mvovo en Kobus van Wyk. Phendulani Buthelezi kan moontlik sy buiging in die Curribekrer-kompetisie maak. Die skrumskakel, Sanele Nohamba, is op die bank ingesluit. Sharks – Aphelele Fassi, Kobus van Wyk, JP Pietersen, Jeremy Ward (medekaptein), 11 Lwazi Mvovo, Curwin Bosch, Cameron Wright, Tera Mtembu (medekaptein), Jacques Vermeulen, Luke Stringer, Hyron Andrews, Ruben van Heerden, 3. Coenie Oosthuizen, Kerron van Vuuren, Juan Schoeman. BANK: Craig Burden, Mzamo Majola, John-Hubert Meyer, Gideon Koegelenberg, Phendulani Buthelezi, 21 Sanele Nohamba, Marius Louw, Rhyno Smith.