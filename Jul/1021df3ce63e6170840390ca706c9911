DIE Kaapstadse Vliegklub (CTFC) het op 12 Julie sy jaarlikse oudit deur die SA Burgerlugvaartowerheid ondergaan. Dis die derde oudit sedert die klub in 2017 weer met goedgekeurde vlugopleiding (ATO) begin het. Die vliegklub het ’n skoon oudit gekry. ’n Vyfjaar-bedryfsertifikaat is aan hom uitgereik. Die klublede is baie trots op die klub se prestasie. Hulle sê dit wys net hoe hard die komitee, bestuurspan, instrukteurs, kantoorpersoneel en lede gewerk het om aan die hoogste standaarde te voldoen. Hulle besef egter daar is altyd ruimte vir verbetering. Daarom sal hulle aanhou streef daarna om uitsonderlike diens te lewer en die vliegklub na nuwe hoogtes te neem. – capetownflyingclub.co.za