’N LAMMETJIE is dié week op ’n tentoonstelling in Amerika gebust vir opkikkers. Die top-lammer op die Logan County Fair in Ohio is skuldig bevind aan die gebruik van verbode middels, berig Fox. Wag, wát...? Jip, beoordelaars het ’n besonder mooi lam en sy eienaar ’n toekenning op ’n tentoonstelling gegee. Maar toe hy later geslag is, het hulle diuretiese stowwe in sy bloed gekry. Toetse het getoon die wit bondeltjie is met dié doepa ingestop om hom meer lean en aantrekliker te laat lyk.