DIE verhoor van ’n boer wat teregstaan op ’n rits klagte waarby meer as R1 miljoen betrokke is, sal op 31 Januarie in die Cradock-streekhof hervat word. Die klagte teen Jacques de Bruin, van die Queenstown-distrik, sluit in bedrog, diefstal, vervalsing en geldwassery. Hy pleit onskuldig op al die klagte teen hom. Luidens die klagstaat was De Bruin ’n kliënt van die maatskappy Oos-Vrystaat Kaap Bedryf Beperk (OVK). Van September 2013 tot April 2015 het die OVK kredietfasiliteite aan De Bruin toegestaan om onder meer voer en ander boerdery-benodigdhede by sy takke te koop. Op 30 Januarie 2014 het De Bruin suksesvol aansoek gedoen om ’n produksierekening by die OVK om produkte vir vee aan te skaf. Die OVK het aan hom verduidelik hy moet die voer vir sy vee direk van die maatskappy op sy produksie-rekening koop. Indien die OVK nie self voer beskikbaar gehad het nie, moes De Bruin ’n invoice van die verskaffer aan die OVK verskaf. Die OVK sou die verskaffer dan direk betaal en De Bruin se produksie-rekening met die bedrag debiteer. Luidens die klagstaat het De Bruin in 2014 invoices vervals wat uitgereik is deur mense wat voorraad aan hom verskaf het. Luidens die klagstaat is die bedrae wat deur die OVK betaal is, die opbrengs van misdaad. Die geld is na bewering in rekenings “gewas”. Die OVK het gevolglik ’n verlies van R1 044 400 gely. Luidens die klagstaat het De Bruin ’n geskrewe huur-ooreenkoms met ene Johan Potgieter aangegaan om 249 vleismerino-lammer-ooie en 15 vleismerino-ramme tussen 1 Desember 2013 en 30 November 2018 te lease. Die rent was 100 lammers van 40 kg elk per jaar. Die core flock het die eiendom gebly van Potgieter en De Bruin was die huurder. Die verhuurder (Potgieter) kon sy vee enige redelike tyd inspect. Die eerste paaiement is einde Januarie 2015 betaal. In Mei 2015 wou Potgieters sy skape inspect. Ná vrugtelose pogings het De Bruin na bewering aan hom erken hy het die gehuurde trop van 264 skape verkoop. Potgieter dus die trop ter waarde van R383 700 verloor, asook 300 lammers in rent vir die periode 30 Januarie 2015 tot Januarie 2018. In 2007 het Johannes Christoffel de Wet en De Bruin ’n mondelinge huur-ooreenkoms aangegaan. De Bruin het 135 Jersey-melkkoeie gelease. Dié koeie het te alle tye die eiendom van De Wet gebly. De Bruin moes gedurende die huurperiode die koeie met Jersey-koeie van dieselfde ouderdom vervang. Aan die einde van die huurperiode moes De Bruin dus altesame 135 Jersey-koeie van dieselfde ouderdom teruggee. Aan die begin van 2015 het De Wet ontdek De Bruin het glo van sy oorspronklike trop verkoop. De Wet het 63 koeie ter waarde van R630 000 verloor. Op 13 Desember 2012 het De Bruin ’n huurooreenkoms met Christo Charl du Toit aangegaan. Vee De Bruin het van 1 Desember 2012 tot 30 November 2015 ’n bul en 195 koeie by Du Toit gehuur. Die waarde van dié vee was R1 852 500. Die rent was R100 per koei per maand. Ook dié beeste koeie het te alle tye die eiendom van Du Toit gebly. In Februarie 2015 het die Du Toit ook agtergekom De Bruin het van sy trop verkoop. Du Toit het glo 71 koeie ter waarde van R687 990 verloor. Ian Sherd, wat ook ’n huur-ooreenkoms met De Bruin aangegaan het, het na bewering 83 koeie ter waarde van R853 034 verloor. Adv. Lise Keech kla aan.