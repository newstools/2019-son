’N DRIVER van Mr D Food is aangekla van poging tot verkragting. ’n Klant (26) sê die driver het haar seksueel aangerand toe hy haar kos in Kaapstad kom aflewer het. Sy het op 5 Julie ’n klag van verkragting teen hom aanhangig gemaak. News24 berig Eric Ntabazalila, woordvoerder van die nasionale vervolgingsgesag, sê die man (43) het dié week in die Wynberg-hof verskyn. Die klag is na poging tot verkragting verander toe die staatsaanklaer uitwys die slagoffer het die driver van haar afgekry toe hy glo haar onderklere wou uittrek. Ntabazalila sê die beskuldigde verskyn weer Woensdag in die hof vir inligting oor borgtog. Vroeër die week het Devin Sinclair, CEO van Mr D Food, gesê die maatskappy het onmiddellik opgetree. Mr D Food was Januarie ook in die nuus oor ’n video van een van sy drivers wat tydens ’n aflewering geskommel het.