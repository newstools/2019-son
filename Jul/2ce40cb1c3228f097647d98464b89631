'N VERMEENDE bevelvoerder van 'n regsegroep, Izak Gerhardus Visagie (50), is op borgtog in die Wellingtonse landdroshof vrygelaat. Visagie is deur lede van die Valke se eenheid vir misdaad teen die staat gearresteer vir 'n beweerde komplot wat met "dade van geweld" verband hou. Kapt. Philani Nkwalase, woordvoerder van die Valke, sê dié "komplot" word nog ondersoek. Die polisie het verlede Donderdag sy huis deursoek en skerp ammunisie in 'n sak gevind. Visagie is Vrydag op borgtog van R1 000 vrygelaat. Hy sal na verwagting op 9 September weer in die hof verskyn. 