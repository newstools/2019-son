HY WAS ’n “skollie” wat die nasie geïnspireer het. So is daar gister verwys na John W. Fredericks, skrywer van die hit movie Noem my Skollie, wat gister begrawe is. Fredericks (73) het sy stryd teen pankreaskanker ’n week gelede verloor. Hy is vanuit ’n volgepakte Amazing Grace Ministries-kerk in Parow begrawe. Austin Rose, wat die rol vertolk het van ’n jonger Fredericks, om wie se lewe die trefferfliek gebaseer is, het in sy huldeblyk gesê Fredericks was ’n inspirasie vir oud en jonk. “Hy het bewys deur jou scars te wys, maak dit nie van jou ’n swakkeling nie. “Oom Johnny het vir almal gewys dit maak nie saak hoe oud jy is nie, jy kan steeds jou drome najaag,” het ’n hartseer Joshua gesê. Die vervaardiger van Noem my Skollie, David Max Brown, het by monde van Daryne Joshua, regisseur van Noem my Skollie, gesê sy eerste kennismaking met Fredericks was in die vroeë 2000’s op die trappe van Artscape. ’n Entoesiastiese Fredericks het tydens ’n funksie daar sy besigheidskaartjie in almal se sakke gegooi wat verby gestap het. “Die pad om Noem my Skollie op die big screens te kry, was nie maklik nie, maar John het nie geken van tou opgooi nie. “Selfs toe John Johannesburg toe moes gaan om tussen jong studente te sit om scriptwriting-lesse te kry, het hy voortgebeur, want hy wou bewys dat hy meer as ’n skollie is. “Om stories te vertel het destyds sy lewe in Pollsmoor gered en dit is sy besonderse vermoë om ’n storie te vertel wat hom ’n huishoudelike naam all over gemaak het.” Sonia Solomon, Fredericks se dogter, het in ’n hartroerende huldeblyk gesê die lesse wat haar pa hulle ses kinders geleer het, sal haar altyd bybly. “Op 50-jarige ouderdom het my pa sy vaste werk gelos om voltyds te skryf en die road less travelled te volg. “Hy was lief vir die natuur en het almal van ons boekwurms gemaak. Op 70-jarige ouderdom het hy besluit om Facebook te join. “Toe ek ’n friend request van hom af kry, het ek aanvanklik gedink dit is ’n fake profile. “My pa was nie ’n brêkkerige mens nie. Deur ál sy fame het hy nooit sy familie vergeet nie en ons was altyd sy grootste treasure. “Hy was ’n vegter wat met sy pen geveg het om ’n betekenisvolle verandering in ander se lewe teweeg te bring.” Fredericks se jongste dogter, Janine de Villiers, het ook met groot lof van haar daddy gepraat. “My pa het ons altyd daaraan herinner om te stop en die rose te ruik, maar ook bewus te wees van die dorings. Ek mis sy stem. “As ons as kinders met mekaar gestry het, het my pa ons met ’n tou aan mekaar vasgemaak sodat ons geforseer was om mekaar te hug. “Die laaste ses maande van sy lewe was baie kosbaar vir my, maar sedert my pa in Februarie uitgevind het hy ly aan terminale pankreaskanker, het hy my gereeld daaraan herinner dat ek fine gaan wees.” Nog ’n dogter, Melanie Bolt, kon die trane nie keer toe sy oor haar memories van haar pa praat nie. “My pa het altyd aangevoel as ek nie lekker was nie en het my dan gebel en gesê ek moet let go. “Hy sal altyd my voetspore in die sand wees ...” Fredericks is ná afgeloop van die verrigtinge in die Gloria-gedenkpark in Schaapkraal te ruste gelê.