ANWAR “Nafie” Jacobs (33) van die Strand het Vrydag in die landdroshof verskyn. Hy was voor op ’n aanklag van die onwettige besit van ’n vuurwapen en ammunisie. Jacobs is ’n verhoorafwagtende vir ’n soortge­lyke saak wat in Khaye­litsha begin het. Jacobs is Woensdag by ’n huis in Broadlands Park gearresteer. Die polisie het inligting opgevolg toe hulle die vuurwapen en ammunisie in ’n kar gevind het wat hy glo bestuur het. Die saak teen Jacobs is tot Vrydag uitgestel. Hy mag dan aansoek doen om borgtog. ’n Vlaag bendegeweld het Broadlands Park, Erija­ville en Rusthof die afgelope jaar getref. – Ian Baard