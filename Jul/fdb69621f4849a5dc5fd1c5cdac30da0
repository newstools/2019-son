'N SUID-AFRIKANER en 'n Zimbabwiër, wat vir 'n Kanadese goudmynmaatskappy werk, is in die Demokratiese Republiek van Kongo ontvoer. Die twee, wat vir Banro werk, is Vrydagaand ontvoer in Suid-Kivu, 'n provinise wat aan Rwanda en Boeroendi grens. Dieudonne Kasereka, 'n woordvoerder van Kongo se weermag, sê hulle is deur gewapende rebelle in 'n lokval gelei. "Sommige bronne praat van vier amptenare wat ontvoer is, maar volgens ons verslag is dit net 'n Suid-Afrikaner en Zimbabwiër," het hy gesê. 'n Fransman wat vir Banro werk is in Mei verlede jaar ontvoer, maar later bevry. Banro se twee goudmyne in die ooste an die Demokratiese Republiek van Kongo word geteister deur onwettige mynwerkers en gewapende groepe wat in die streek rond dwaal. - JacarandaFM