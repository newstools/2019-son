KRIS se kinnes, ag ek bedoel die Kardashians, soek glo dubbel die geld wat hulle tans betaal word vir hulle vervelige realiteitsreeks, Keeping up with the Kardashians. Ek lees op radaronline mamma Kardashian is besig om ’n nuwe deal met die netwerk E! te onderhandel. Die 63-jarige matriarg het in 2017 ’n deal van $150 miljoen (sowat R2 miljard) vir al die Kardashian-kinnes gekry. Maar sy soek nou meer vir hulle vervelige storielyne. ’n Ingeligte het verklap die Kardashians soek nou $300 miljoen (sowat R4,1 miljard) voor hulle hul kontrakte met E! gaan extend. Kris se kinnes beloof hulle gaan baie meer heat en drama met die volgende reeks bring. Die informant skinder: “Kim is op pad om ’n lawyer te word. Kanye beloof om meermale in die show gesig te wys. “Kim dink dis definitief baie meer geld werd oor sy soveel nuwe kykers bring.” Nee, Kim, ons soek hope drama en realness – iets soos julle aartsvyand Blac Chyna se reality show op daai onbekende kanaal Zeus.