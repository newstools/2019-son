IN DIE boekjaar 2017-’18 is 127 moorde by die Bethelsdorp-polisiestasie en 85 pogings tot moord by die Gelvandale-polisiestasie in die Baaise Northerns gerapporteer. Die Bethelsdorp-polisiestasie was in dié tydperk 13de in die land met die aantal moorde, terwyl die Gelvandale-polisiestasie eerste in die land was met die aantal pogings tot moord. Skoksyfers ’n Handjievol inwoners van die Northerns het gister op Mandela-dag hulle 67 minute gebruik om deur middel van ’n march die lyding van die inwoners van die Northerns te highlight. Marvin Draai, die sameroeper van die march teen bendegeweld en dwelms, het die betogers aan dié skoksyfers herinner. Die polisie en metropolisie het die betogers van die hoek van Harrower- en Kempstonweg tot by die stadsaal begelei op hulle march. Daar het hulle ’n memorandum oorhandig aan Thembekile Mgwanza van die kantoor van die Metro se speaker. Die march was ’n inisiatief van die beweging The Fight Of Our Lives (#TFOOL), wat bestaan uit verskeie organisasies in die Northerns. Luidens die memorandum van die beweging is inwoners van die Nelson Mandelabaai-metro vasgevang in die wurg-greep van drugs en gangs. Die beweging meen dit is goeie nuus, maar sê dit los nie die probleem op van onklaar voertuie wat nie herstel word nie. Die lede meen hierdie nuwe voertuie sal gebruik moet word vir basiese polisiëring, in plaas van die stryd teen bendes. Volgens die groep is CCTV-kameras in hot spots broodnodig. Die groep demand onder meer dat die mayor openlik met inwoners van die North­erns kommunikeer oor watter programme aan die gang is om bendegeweld te curb. Hulle eis ook die uitwissing van alle dwelmhuise in Sentraal en die Northerns. Voorts moet die metropolisie fokus op petty crimes en die stigting van buurtwagte in die ge­affekteerde areas. In die memorandum vra die groep duidelikheid en definitiewe time frames vir die bou van die nuwe polisiestasie in die Bethelsdorp-Booysenpark-area. Hulle vra ook vir sigbare en gekoördineerde projekte deur staatsdepartemente vir dwelmrehabilitasie. Daar is ook ’n demand vir ’n Shot Spotter-stelsel regdeur die stad, asook CCTV-kameras selfs buite hot spots, met ’n beheerkamer wat werkend is. Hulle het wantroue in die 10111-noodnommer uitgespreek. Hulle eis ’n sentrale en plaaslike noodnommer. Daar word gevra vir die aanstelling van permanente maatskaplike werkers by skole in die Northerns vir counselling. Toegepas Die betogers wil hê geakkrediteerde agentskappe moet opvoedkundige programme oor bendes in skole regdeur die stad hou. Hulle vra vir ’n duidelike begrotingstoekenning vir bende-kwessies in die boekjare 2019-’20 en 2020-’21. Hulle wil ook weet watter programme toegepas gaan word. Ander demands sluit in ’n nuwe dwelmrehabilitasiesentrum in die North­erns, asook ekonomiese ontwikkelingsplanne. Dan vra hulle ook vir strenger reëls met betrekking tot kinders wat nie skool bywoon nie en behoorlike omheining en toegangsbeheer by alle skole. 