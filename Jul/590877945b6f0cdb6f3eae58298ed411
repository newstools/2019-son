DRIE verdagtes is gearresteer ná ’n high-speed chase Vrydagmiddag op die R72 buite Port Alfred. Die polisie en die sekerheidsmaatskappy Atlas Security het saamgewerk nadat die cops ’n tip-off gekry het. Kapt. Mali Govender, polisiewoordvoerder, sê hulle is ingelig dat die mans wapens by hulle het. Luidens ’n verklaring van Atlas is hulle personeel gevra om uit te kyk vir ’n bepaalde voertuig wat op pad was na Port Alfred. Die kar se registrasienommer het op Atlas Security se stelsel geregistreer as ’n voertuig wat verbind word met verskeie sindikaatverwante misdade. Atlas Security het die afgelope 18 maande nou saamgewerk met verskeie landbou-organisasies om ’n uitgebreide CCTV-netwerk in die kontrei aan te lê. Atlas se beheer­kamer het die kar se roete met dié CCTV-kameras gevolg, vertel die bestuurder van Atlas Security se CCTV-stelsel, Jason Kümm. Kümm sê: “Ons het reeds heelwat welslae teen misdaad behaal sedert ons dié CCTV-kameras opgerig het.” Die drie verdagtes verskyn na verwagting vandag in die landdroshof in Port Alfred.