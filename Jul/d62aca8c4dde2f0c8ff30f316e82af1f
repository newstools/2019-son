'N MAN het Saterdagoggend aan 'n vrou se deur in Centane geklop en haar point blank geskiet toe sy dit oopmaak. Kapt. Jackson Manatha, 'n polisiewoordvoerder, sê die vrou is op die toneel dood. Manatha sê 'n familielid van die oorledene, wat tydens die voorval in die huis was, het nie die verdagte gesien nie. Die motief vir die moord is nog onbekend. Kol. Ncedo Ngwendze, waarnemende bevelvoerder van die Butterworth-groepering, het die wrede moord van 'n weerlose vrou veroordeel. Ngwendze het vroue gewaarsku om waaksaam te wees en nie vreemdelinge, en veral nie snags nie, in hul homesteads toe te laat nie. Enigeen met inligting kan die Centane-polisie by 047 498 1096 bel of die misdaadlyn by 08600 10111.