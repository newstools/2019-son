ROWERY in Strandfontein gaan voort. Dis nou ten spyte van verlede naweek se vergadering tussen die gemeenskap en die local cops. Twee gewapende gangsters het Mareldia Mohammed (59) Maandagaand in haar huis ingewag. Mohammed sê: “Hulle het ’n groot gun op my gesig gerig en my paar pennies afgevat. “Ek is geskok en baie getraumatiseer.” Die inbrekers het ’n gat in die dak gemaak en daardeur toegang tot die huis gekry. Booswigte haar onlangs ook in haar huiswinkel vasgedruk, met ’n vuurwapen gedreig en van kontant en sigarette beroof. Berenice Hartzenberg, ’n buurvrou van Mohammed, sê: “Hierdie vrou help die gemeenskap dan so baie. Waarom word sulke goeie mense beroof?” Mohamed sê sy het nie ’n saak gemaak nie. Fahiema Francis, woordvoerder van die polisiëringsforum in Strandfontein en lid van die buurtwag, sê feitlik elke dag word inwoners beroof. Gesteek “My seun van 15 jaar oud is Maandagmiddag at gunpoint van sy selfoon en kontant beroof. Hy moes sy klere ook uittrek. “Die skollies het hom toe met ’n mes gesteek. “Maandagoggend is iemand anders voor ’n huiswinkel beroof – ook at gunpoint. Vier seuns is beroof terwyl hulle na ’n ander huiswinkel op pad was. “Dit was vier mans met ’n wit Opel Monza. Hulle het uitgespring en die kinders beroof. “Dis duidelik die gangsters teiken mense by tuck shops en bus stops.”