DIE vrouegevaarindeks vir 2019 is pas bekend gestel en Suid-Afrika maak sy naam weer gat. Ons land is heel boaan die lys van gevaarlikste lande vir vroue om alleen in te reis, berig IOL. Die data uit verskeie bronne het gefokus op punte soos hoe veilig dit is om saans alleen te stap, vrouemoord, seksuele geweld, diskriminasie deur die wet en die gender-gaping. SA word op die indeks gevolg deur Brasilië, Rusland, Mexiko, Iran, die Dominikaanse Republiek, Egipte, Marokko, Indië en Thailand. Die studie is deur die reis-bloggers Asher en Lyric Fergusson onderneem.