DIE hofsaak van die mans wat teregstaan vir die moord op Sindiso Magaqa, voormalige sekretaris-generaal van die ANC-jeugliga, sal in Oktober in Scottsburgh begin, het Natasha Kara, woordvoerder van die NVG in KZN gesê. Magaqa het ’n skietery in ’n hinderlaag op 13 Julie 2017 oorleef, maar het twee maande later aan sy wonde beswyk. Hy was 35 jaar oud. Magaqa was ten tyde van sy dood ’n raadslid in die area. Die verhoor sal na verwagting vanaf 14 Oktober tot 8 November duur. Sibonelo Myeza, ’n eks-cop, Mbulelo Mpofana, ’n sakeman, en Mxolisi Ncalane sal hof loop. – News24