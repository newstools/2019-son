’N MASJIENGRAAF (excavator) wat 30 ton weeg en omtrent R1 miljoen kos, is van ’n sandmyn buite Hobhouse in die Vrystaat gesteel. Die diewe het doodluiters die Caledonrivier daarmee oorgesteek tot in Lesotho. PC Hugo, eienaar van die betrokke maatskappy wat sand en boumateriaal verskaf, het aan News24 gesê vier mans het twee van sy werkers laas week oorrompel en hulle vasgebind voordat hulle vort is met die excavator. Die polisie het die excavator se spore gevolg, maar dit het eindelik doodgeloop op die toneel waar dit op ’n platbak­lorrie gelaai is naby die plekkie Tholo in Lesotho.