TWEE paramedics in ’n ambulans is in die Baai met ’n gun aangehou. Sizwe Kupelo, ’n provinsiale gesondheidswoordvoerder, sê die paramedics is Donderdagaand in Ngomastraat, Motherwell, gegunpoint. Kupelo sê hulle het ongedeerd daarvan afgekom toe die drywer weggejaag het. Die pasiënt in die ambulans het egter haar been beseer toe sy van die stretcher afgeval het. Die paramedics was besig om na ’n huis te soek toe ’n man uit ’n kar geklim en ’n gun op hulle gerig het. Kupelo doen nou ’n beroep op gemeenskappe om ambulanspersoneel te beskerm. “As gemeenskappe sit en niks doen terwyl ambulanspersoneel gedreig word en ambulanse met klippe bestook word nie, gaan die gevolge erg wees vir diegene wat hulp van paramedics nodig het. Hulle gaan nie hulp kry nie.” “Ons durf nie sulke misdadigheid duld nie. As personeel te bang is om uit te gaan, gaan daar no-go-areas geskep word. Ons kan dit nie in ’n demokratiese Suid-Afrika hê nie.” Die voorval is by die Motherwell-polisie aangemeld.