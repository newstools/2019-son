DIE staat wil hê ’n bedrieër moet 45 jaar sit. Die 33-jarige Ravishkar Ramgoolam is skuldig bevind nadat hy vroeër vanjaar op 37 bedrogklagte skuld erken het. Die lawyer van dié dobbelslaaf van Newcastle vra dat hy net korrektiewe toesig kry. Dié submissions is gister in die Baaise handelshof in die slotbetoë vir die voorvonnisverrigtinge gemaak. Goolam het as rekenmeester by BMT Street Fever CC (Street Fever) in die Baai gewerk. Hy het oor ’n jaar R8 392 847,50 wat vir die maatskappy se krediteure en verskaffers bestem was, in bankrekeninge betaal wat in sy naam was. Adv. Lise Keech, staatsaanklaer, het die hof gister verwys na ’n uittreksel in Ramgoolam se pleit. Daarin sê hy hy het heeltyd geweet waarmee hy besig is, is verkeerd. Volgens Keech is die oortreding ernstig. Sy het die hof gevra om die belange van die gemeenskap te beskerm, anders gaan daar anargie wees. Volgens Keech kan daar nie gesê word ’n dobbelaar moet ’n ligter vonnis ontvang as iemand wat nie ’n dobbelaar is nie. Keech sê almal is gelyk voor die gereg. Verslaafdheid aan dobbel moet eintlik as ’n verswarende faktor gesien word. Volgens Keech was die rekenmeesterspos Ramgoolam se eerste job. Sy sê hy is hoogs gekwalifiseerd en het goeie geld verdien. Volgens haar was hy ook in staat om vir sy eie woonstel te betaal. Hy was in ’n stadium onder Wits se top-vyf-studente, het die hof gehoor. Volgens Keech het Ramgoolam gewerk vir ’n maatskappy wat jaarliks miljoene rande op die boeke het. Omgesien Sy sê die misdaad was beplan. Volgens Keech is Ramgoolam baie slim en het hy dít gebruik om die misdaad te pleeg. Keech sê Ramgoolam het sy werkgewer, wat hom vertrou en na hom omgesien het, gebruik om die misdaad te pleeg. Ramgoolam het volgens haar al die geleenthede gehad. Die aanklaer sê dis jammer dat sy ouers in die hof moet sit en dat sy ma vir hom moes getuig het. Volgens Keech het Ramgoolam sy familie teleur­gestel. Keech dink Ramgoolam het die misdaad gepleeg omdat hy gulsig was. Volgens Keech is korrektiewe toesig skokkend onvanpas. Sy het ook gevra die hof moet hom unfit verklaar om ’n vuurwapen te besit. Ramgoolam se lawyer, Siva Chetty, het in sy slot­betoë gesê Ramgoolam het reeds van die geld wat hy wederregtelik geneem het, begin terugbetaal. Volgens Chetty is sowat R5 222 000 nog uitstaande. Chetty sê ’n jaar nadat Ramgoolam in die Baai aangekom het, was hy baie eensaam. Hy het op 18 sy hand aan dobbel gewaag. Geaffekteer Volgens Chetty het daai dobbel experience tot ’n verslawing gelei. Hy sê die verslawing het sy kliënt se mental state geaffekteer – soseer dat hy nie kon reason en rasioneel gedink het nie. Volgens Chetty het Ramgoolam hom weens sy dobbelverslawing in ’n donker, diep gat bevind. Chetty sê Ramgoolam het die misdaad gepleeg as gevolg sy verslawende gedrag. Hy sê Ramgoolam kon nie tussen reg en verkeerd onderskei nie. Chetty het mediese getuienis voor die hof aangehaal dat Ramgoolam ’n altered state of mind het. Volgens Chetty het dit verhoed dat Ramgoolam by die werk rasioneel optree. Wyk Chetty sê Ramgooam is ’n eerste oortreder en dié saak is vir sy familie ’n tragedie. Hy het voorts sakereg aangehaal wat lui pathological gambling dien by vonnisoplegging as dwingende en wesenlike omstandig­hede om af te wyk van die voorgeskrewe minimum vonnis. Ramgoolam word op 2 September gevonnis.