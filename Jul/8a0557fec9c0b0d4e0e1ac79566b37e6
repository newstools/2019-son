’N JAPANSE ruimtetuig het op ’n verafgeleë asteroïed geland en ondergrondse monsters versamel. Wetenskaplikes hoop dit sal hulle leidrade gee oor die oorsprong van die sonnestelsel miljarde jare gelede. Japan se ruimte-agentskap het Donderdag aangekondig sy Hayabusa2-ruimtetuig het in ’n krater geland wat hy ’n paar maande gelede op die Ryugu-asteroïed gemaak het. Daar is monsters geneem wat nie deur ruimtebestraling en ander omgewingsfaktore aangetas is nie en dus hopelik waardevolle data kan lewer. Hayabusa2 is die eerste tuig wat monsters suksesvol uit ’n asteroïed kry. Nasa beplan ’n soortgelyke sending op die asteroïed Bennu. – AlJazeera