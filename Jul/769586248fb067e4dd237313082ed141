KLAGTE van rampokkery teen Johan Booysen, die voormalige Hawks-baas in KwaZulu-Natal, is teruggetrek. Die klagte teen Booysen en ander medebeskuldigdes, wat verband hou met die optrede van 'n polisie-eenheid in Cato Manor, is deur die voormalige hoofde van die nasionale vervolgingsgesag, Nomgcobo Jiba en Shaun Abrahams, ingestel. Die hooggeregshof in Durban het Jiba se besluit om Booysen te vervolg ter syde gestel, maar die besluit is weer deur Abrahams in 2016 ingestel. Bulelwa Makeke sÃª die hoof van die NVG, Shamila Batohi, het 'n paneel saamgestel om haar met 'n regsmening te help. Die paneel het bestaan uit twee direkteure van openbare vervolging, advv. Rodney de Kock en Ivy Thenga, adjunkdirekteur van openbare vervolging, adv. Shareen Riley en senior staatsadvokaat, adv. Elijah Mamabolo. Die besluit om Jiba en Abrahams se besluit, om te vervolg, om te keer, is eenparig geneem. - JacarandaFM 