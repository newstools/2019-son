BEAUDEN Barrett se “veldstelery” kan wêreldrugby dalk oortuig om voortaan vanish­ing foam te gebruik om stelskoppe op die rugbyveld uit te merk. In die gelykop uitslag tussen Suid-Afrika en Nieu-Seeland het die All Black-ster die bal sowat vier meter vorentoe geskop. Die ref, Nic Berry, het dit nie raakgesien nie. ’n Kiwi-rugbyskrywer het in ’n rubriek op stuff.co.nz die verneukery as gamesmanship beskryf. Die skrywer meen bedrog soos dié kan maklik uitgeskakel word as rugby die voorbeeld van voetbal volg. Vanishing foam word deur refs gebruik om vryskoppe uit te merk. Daar kan sodoende eenvoudig nie gekul word nie.