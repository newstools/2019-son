DAVID Makhura, Gautengse premier, het in 'n toespraak by die tweedaagse taxi-byeenkoms gesê bykomende miljoene rande gaan spandeer word om die taxistaanplek in Bophelong te voltooi. Die Bophelong-taxi-staanplek is in 2013 voltooi, maar het bouvallig begin raak omdat die dak te laag vir die taxi's was. Die Vereeniging-taxistaanplek is ook sedert 2013 nog onvoltooid. Jacob Mambolo, LUR vir paaie en vervoer, wou nie presies sê hoeveel die voltooiing die provinsiale regering gaan kos nie. Hy sê daar is wel in die begroting voorsienning gemaak daarvoor. - OFM News 