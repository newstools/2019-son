DIE EFF-leier Julius Malema het die afgelope naweek by 'n Durban July afterparty partytjiegangers aangemoedig om na hul hotelkamers te gaan en seks met hul partners te hê. 'n Video waarin Malema dit sê terwyl Calvyn Fallo se seksueel gelaaide liedjie, Bashimane, in die agtergrond speel, word op sosiale media versprei. Malema, wat 'n deftige grys pak aangehad het, lyk in die video of hy self 'n lekker tyd het. "Gaan na jul kamers en gaan seks. Neem jou drank saam. Julle vroue wag vir julle. Hou op om hier te slaap," het hy in Pedi gesê "Julle is bang vir julle vroue. Julle drom almal hier saam." Malema het glo ook gesê mense vind dit sexy wanneer seksuele goed in Engels gesê word, maar voel dit is onbeskof wanneer dit in 'n Afrika-taal gesê word. Malema het aan SowetanLIVE bevestig hy was by die funksie, maar geweier om kommentaar te lewer oor sy opmerkings. - SowetanLIVE  