DIE teen-bende-eenheid het Sondagoggend “disruptive search­es” in hot spots in die Baai uitgevoer. Kol. Priscilla Naidu, ’n polisiewoordvoerder, sê die eenheid het om 09:40 ’n 21-jarige verdagte op die hoek van Brass- en Scholtzstraat in Beth­elsdorp in die noordelike areas in hegtenis geneem. Naidu sê die verdagte het weggehardloop toe hy die polisie gewaar. Hy is uiteindelik vasgetrek. In sy besit het hy ’n 9 mm-pistool en ammunisie gehad. Die items is in Augustus 2005 in Kabegapark as gesteel aangemeld. Naidu sê dieselfde oggend het lede twee verdagtes in ’n Golf 7 in Highfield Road in hegtenis geneem nadat hulle ’n wenk opgevolg het. In hulle besit is ’n 9 mm-Lugar-pistool gevind. Die vuurwapen is op die vloer van die kar aangetref. Sy sê dit is in September 2015 in Protea Glen as gesteel aangemeld. Volgens Naidu het lede gister om 09:15 inligting ontvang dat iemand besig is om in­woners in William Slammert-rylaan in Bethelsdorp te beroof. Sy sê ’n 29-jarige verdagte wat in besit van ’n .22-pistool en ammunisie was, is toe in hegtenis geneem.