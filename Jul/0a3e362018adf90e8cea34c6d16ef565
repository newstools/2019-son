NOG ’n moontlike reddingsboei is na die Baaise Northerns gegooi om geweld in bendegeteisterde areas hok te slaan. Die dood van 11 mense in een naweek vroeër dié jaar in die North­erns het die gemeenskap so geruk dat drie dapper samaritane besluit het dis tyd om die bul by die horings te pak. Dié tragedie het gelei tot die stigting van Northern Areas Surviv­ors and Ambassadors Against Gangsterism (Nasag), ’n nie-politieke organisasie sonder wins­motief. Die organisasie het sy werksaamhede in Mei begin. Nasag word gedryf deur Yolande le Roux, die operasionele direkteur, Veronique Rademeyer, albei van die Northerns, sowel as Marcell Roux. Volgens Le Roux is gemeenskaps- en vaardigheidsontwikkeling haar passie. Bewusmaking Sy verduidelik Nasag is basies ’n voertuig om die gemeenskap se klagte oor die violation van menseregte onder die aandag van die Suid-Afrikaanse Menseregtekommissie (SAMRK) of soortgelyke organisasies te bring. Le Roux sê Nasag se job is ook meer bewusmaking oor gangster­ism en ander bendeverwante issues wat inwoners raak. Sy het onder meer daarna verwys dat gangsters Strelitzia Primêr in Uitbreiding 31 hulle playground maak. Die skool moes selfs sy deure sluit. Sy het ook melding gemaak van die vierjarige meisie wat onlangs in die Northerns in die bors geskiet is. Le Roux sê ’n onnie by Booysenpark Sekondêr is in die skool gegunpoint en van haar selfoon beroof. Sy verduidelik Nasag engage ook met gemeenskappe om uit te vind hoe hulle daagliks met die vio­lence deal. Volgens Le Roux het sy Donderdag ’n funksie by ’n skool in Motherwell bygewoon. Sy vertel sy was absoluut dronkgeslaan toe inwoners van die Baai vir haar sê die gangsterism issue in die noordelike areas is nie so pertinent en ernstig soos op die Kaapse Vlakte nie. Volgens haar het dit weer eens benadruk daar is mense in die Baai wat nie eintlik weet wat in die Northerns aangaan nie. Le Roux het ook die media – veral die hoofstroom-media – daarvan beskuldig dat hulle nie genoeg doen oor awareness van bende­geweld nie. Volgens Le Roux gaan sy en haar span gewoonlik na gemeenskapsvergaderings. Dan en­gage sy individueel met mense wat hulle stories vir haar vertel. Le Roux sê die klagte word dan geplaas op ’n amptelike klagtevorm, wat dan deurgestuur word na die SAMRK. Volgens haar is vyf complaints in dié stadium deurgestuur. Sy sê hulle het reeds bevestiging ontvang dat die SAMRK die klagte ontvang het en daaraan aandag gee. Sy voeg by die eerste complaint wat gelê is, was toe 11 mense in ’n naweek dood is. Volgens haar het die SAMRK in daardie geval laat weet die saak word vir ’n ondersoek na die polisie verwys. Ondersoek Sy sê nog twee klagte wat na die SAMRK deurgestuur is, is die sluiting van Strelitzia Primêr weens bendegeweld en die onnie wat gegunpoint is. Le Roux verduidelik die mensereg wat daar geviolate is, is toegang tot onderrig. Sy sê nog ’n klag is dié van ’n ouer wie se seun in sy kar in Bethelsdorp doodgeskiet is. Volgens haar was dit ’n hit. Sy vertel die persoon wat na bewering die hit georder het, is in polisie-aanhouding. Sy verduidelik die mensereg wat hier geskend is, is die reg op lewe. Le Roux sê nog ’n klag wat aan die SAMRK deurgestuur is, is dié van ’n vrou wie se 17-jarige seun helder oordag vermoor is terwyl hy met ’n vriend geloop het. Sy voeg by sy het ’n paar dae gelede ’n brief geskryf aan pres. Cyril Ramaphosa om te kla dat bendegeweld in die noordelike areas­ nie die nodige aandag kry wat dit toekom nie. Le Roux sê in haar brief vra sy Rama­phosa moet ’n ondersoek begin na die oorsake van bende­geweld. Sy glo sodra mense weet wat die oorsake van gangster­ism is, kan ’n omvattende of holistiese plan aanmekaar gesit word om daarmee te deal.