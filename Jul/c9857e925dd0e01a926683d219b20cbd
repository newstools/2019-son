‘N VROU van die Baai het dié week ‘n gru-vonds gemaak toe sy op haar vermoorde man se lyk by hul huis afgekom het. Kol. Priscilla Naidu, ‘n polisiewoordvoerder, sê Maandag omstreeks 19:20 het die oorledene, Raymond George (42), buite sy huis in Belladonnastraat in Uitbreiding 32 by ‘n vriend gestaan. Toe die vriend weg is, is George terug in sy huis. Naidu sê die vermoede bestaan dat George in ‘n stadium weer terug is na buite. Verskeie gun shots is toe afgevuur. Sy vrou het kort hierna op sy lyk afgekom waar dit naby hul huis se voordeur gelê het. Raymond het verskeie skietwonde aan sy liggaam gehad. Volgens Naidu is die verdagte(s) in dié stadium onbekend. Die polisie-ondersoek ‘n moordsaak.