DIS verstommend wat die Hoërskool Portlands met sy beperkte hulpbronne op die sokkerveld vermag. Dink net wat hierdie o. 15-laities alles met ’n beter setup en infrastruktuur sou kon doen. Gestuit Dis juis een aspek wat Romano Petersen, afrigter van Portlands se o. 15’s, graag wil verander. Dit raak nou ’n prioriteit nadat Portlands die Wes-Kaapse been van die Copa Coca-Cola-toernooi gewen het. Petersen se span het die Hoër­skool Imizamo Yethu in die eindstryd met 1-0 gestuit. Dit beteken Portlands sal die Wes-Kaap later vanjaar in Durban in die nasionale kampioenskapstoernooi verteenwoordig. Petersen reken hulle vyfjaarplan werp vrugte af: “Ek onthou goed toe ons vyf jaar gelede in ’n semi van die Copa Coca-Cola teen Mondale vasgeval het. “Ek het toe vir die destydse spanbestuurder, wyle mnr. A. Ruiters, gesê as ons die kompetisie wil wen, móét ons quality spelers recruit, weet jy. Uitgesoek “Deur die jare het ons met dié proses begin en ’n gedugte groep saamgestel. “Uit ons groep van 17 spe lers is 14 met die hand uit­ge­soek. Elke week gaan ek en my coach na die local games om vir spelers te scout.” 