DIT raak nou ’n saak van kritiese belangrikheid vir coach Antonio Conte om Romelu Lukaku na Inter Milan te bring. Lukaku is by Manchester United gekontrakteer, maar hierdie Engelse klub wil die Belgiese striker nie vir min laat gaan nie. Die Red Devils soek minstens £75 miljoen (sowat R1,3 miljard) terug wat hulle twee jaar gelede vir Lukaku aan Everton betaal het. Inter wil net £63 miljoen (sowat R1 miljard) betaal. Ander concerns vir Inter is die feit dat hy ook nie van die out-of-favour striker Mauro Icardi ontslae kan raak nie. Hande Die klub het al aan Icardi gesê hy kan maar loop. Hy is ook gesê om nie eens saam met die span na Asië te toer nie. Daar is min belangstelling van ander klubs om Icardi van Inter se hande af te neem. Daarom raak Conte desperater om Lukaku na Milan te bring. Hy’t aan Sky Sports gesê: “Julle weet goed ek hou van hom. Ek het in die verlede as Chelsea se coach probeer om hom te koop. Lukaku is egter nog ’n United-speler. Ek het groot respek vir United. “Ek beskou hom (Lukaku) as ’n belangrike speler as ons wil verbeter. Ons ken ons situasie. Ons sal moet sien wat gebeur.” Inter en Manchester United het gister reeds teen mekaar in ’n International Champions Cup game gespeel. Lukaku het nie gespeel nie. Hy is glo beseer.