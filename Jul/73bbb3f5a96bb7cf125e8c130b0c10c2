’N PA van Eersterivier soek geregtigheid nadat sy driejarige dogtertjie verkrag is. Volgens die ontstoke pa het die staatsaanklaer van Blue Downs se landdroshof hom Vrydag ingelig die saak is van die hofrol geskrap oor die kind te jonk is om te getuig. Die ongelukkige pa sê: “Dit kom nou al ’n geruime tyd aan dat die stiefpa my kind seksueel gemolesteer het. “Die eerste keer dat ek daarvan bewus geword het, was in April laas jaar. “Sy het vir die naweek by my en my girlfriend kom kuier. “Ek het haar die Vrydagaand gebad, toe sê sy vir my haar vagina is seer. “Ek het gevra wie haar seergemaak het, toe sê sy haar stiefpa. Sy het met haar vingers gewys. “Die Sondag toe ons haar bad, het sy weer gesê dis seer. “Ek het die ma daarvan vertel toe ek die kind teruggeneem het. Sy het niks gedoen nie. “Ek het maatskaplike dienste ook ingelig, maar niks het gebeur nie. “In Fe­bruarie dié jaar het die crèche-onderwyser gebel en gesê ons moet die kind kom haal. “Ek het gedog die kind is siek. My ma het die kind gaan haal en ons het daar dokter toe geneem. “Die dokter het ons aangesê om met die kind polisiestasie toe gaan dat hulle ons na die Karl Bremer Hospitaal kan neem. “Daar gekom, het die dokter bevestig die kind is met ’n voorwerp of vingers gemolesteer. “Die kind se stiefpa is dieselfde aand gearresteer. “Hy is later op R500 borgtog vrygelaat. Hy het verskeie kere hof geloop. “Tot my verbasing is die saak Vrydag van die hofrol geskrap. “Ek voel daar is nie geregtigheid vir my kind nie oor sy te jonk is om te getuig.” Daar word beweer ’n 14-jarige meisie het die babatjie met haar vingers ge­penetreer. Aangekeer Die ouma het op die kind se bebloede kimbie afgekom. Die dokters het bevestig die baba is verkrag. Volgens die familie wag hulle steeds op die uitslae van die DNS-toetse voordat enige iemand aangekeer kan word. Hulle is ongelukkig omdat die verdagte steeds in die gemeenskap is, maar die baba uit haar ouers se sorg geneem is.