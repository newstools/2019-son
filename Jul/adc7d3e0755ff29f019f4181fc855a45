VANAAND gaan daar lekker gejol word in die gemeenskapsaal in Retreat. Die ouens van Keep It 100 Events het van die grootste name gekry om op te tree by hulle all-white party. Kyk, dit gaan ’n lekker opskop wees dié. Nie net word jy toegelaat om jou eie cooler box te bring nie, daar gaan kos te koop wees en daar sal ’n cash bar wees. Die mense in charge gaan ook ’n photo booth organise waar julle lekker kan kiekies neem. Dan gaan daar DJ’s wees wat sal sorg dat jy heelaand op die dansvloer deurbring. Uplift Die doel van die event is om geld in te samel vir ’n blanket-and-soup drive vir minderbevoorregtes. Die drive is een van die baie veldtogte wat die organiseerders reël om die gemeenskap te uplift. Van die kunstenaars wat by die event gaan optree, is Retwist, Mr. Meyer, Chad Chitter, King Phunk, Keyaano, The-Ash en Luda-Ash, TwinzSpin, DJ Banks, KC en Brasse in the Wood. Die paartie begin 20:00. Kaartjies kos R100 elk. Vir nog inligting en kaartjieverkope, kontak Lynn Hendricks by 079 826 9424.