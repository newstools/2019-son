CHIPPA United het Maandag sy agste aanwins bekend gemaak vir die komende seisoen. Die midfielder Silas “Shorty” Maziya (23) is nou ’n Chilli Boy. Maziya het hom reeds by die groep spelers in Kaapstad aangesluit. Hulle doen voorseisoense voorbereiding in die Moederstad. Maziya het verlede seisoen vir Jomo Cosmos in die Nasionale Eerste Liga (NFD) gespeel. Hy sê: “Dit is wonderlik vir my dat ’n span soos Chippa in my belang stel. “Ek wil graag aan die gang kom sodat ek die span en voorsitter kan vergoed met goeie werk op die veld.” Die voormalige defender van Mamelodi Sundowns Mzikayise Mashaba is ook nuut by die klub. Dis nadat hy lank nie ’n lid van enige klub was nie. Mashaba het hom ook die naweek by die Chilli Boys se kamp aangesluit. Die Chilli Boys se breier, Clinton Larsen, het voorheen gesê hy hou nie daarvan om met groot groepe te werk nie. Maar ag nuwe spelers lyk soos vorige seisoene waarin baie talent aangekoop is.