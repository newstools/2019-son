’N VERMEENDE poach­er van Kleinmond kan verlam wees nadat hy ’n bullet in die rug gekry het. ’n Cop het die verdagte (23) na bewering in die rug geskiet. Daar is onsekerheid oor of die koeël verwyder sal kan word. Die man is laas Sondag saam met nog twee mans gevang vir die besit van onwettige perlemoen. Hulle was op pad terug van Pringlebaai toe ’n ongemerkte polisievoertuig hulle agternagesit het. Een van die mans vertel: “Ons het net die sakke perlemoen in die motor gelaai nadat dit uitgeduik is. “Ons het toe met dit gery en nie geweet ons word dopgehou nie. “ ’n Bakkie het ons agtervolg toe ons uit Pringlebaai ry. “Die mans het balaclavas opgehad en ons het padgegee sodat hulle verby ons kon ry.” Volgens hom het die mans in die verbyry op hulle kar begin skiet en die 23-jarige getref. “Die bestuurder het probeer wegjaag en in ’n sloot beland. “Ek en die bestuurder het weggehardloop, maar hulle het my ’n paar meter verder ingehardloop. “Hulle het my met rubberkoeëls geskiet en terug na die motor geneem.” Hy vertel die cops het hulle makker toe hospitaal toe geneem en vir hom na die Grabouw-polisiestasie. “Ek het tot Maandagaand daar gebly, toe kom haal die cops van Kleinmond my. “Hulle het my Caledon toe geneem, waar ek Dinsdag voorgekom het. “Ek is op borgtog vrygelaat en moet weer in die hof verskyn.” Volgens die verdagte het húlle nie die perlemoen uitgeduik nie, maar net die sakke perlemoen na die kar gedra. Die beseerde verdagte is dieselfde dag van die voorval na die Tygerberg-hospitaal oorgeplaas. Hy kan volgens sy vriend moontlik verlam wees. Hy sê die koeël sit nog in die ou rug vas en kan nie verwyder word nie. Volgens lt.kol. Andrè Traut, ’n polisiewoordvoerder, het die cops en metropolisie ’n gesament­like operasie uitgevoer toe hulle ’n verdagte motor by Pringlebaai opmerk. Traut sê: “Die polisie het probeer om die motor te stop, maar die bestuurder het probeer om die polisieman om te ry.” Volgens Traut het die cops op die motor geskiet. en drie verdagtes is gearresteer met vyf sakke perlemoen in hulle besit. Een verdagte het gevlug. Die mans verskyn op 28 Augustus in die Caledon- landdroshof.