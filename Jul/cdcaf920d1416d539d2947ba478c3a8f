DIE Suid-Afrikaanse Uitsaaikorporasie (SABC) sê dis bog dat elke derde ou nou vir sy job moet vrees net sodat die uitsaaier kostes kan besnoei. Die Sunday Times het berig die nasionale uitsaaier se nuutste turnaround-strategie sluit voorstelle in om bestuurslede met 37% te sny en die nuuspersoneel met 25%. Daar was sprake dat die SABC vyf kantore se deure gaan toemaak. Die uitsaaier se woordvoerder, Vuyo Mthembu, ontken dié gerugte ten sterkste. “Die SABC wil dit op rekord sit dat daar geen nuwe planne is om enige van ons personeel te retrench nie. “Daar was geen gesprekke rondom die kwessie van afdankings nie.” – Fin24