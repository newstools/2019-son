GENADENDAL. – Die Here het sy bullets geguide. Só glo ’n heldhaf­tige cop nadat Richard Prins jr. se lewe Saterdag uit die kake van die dood gered is. Alle hel het losgebars toe Prins se twee pit bulls hom sonder enige rede aangeval en byna doodgebyt het. Prins is van die plaas Elandsberg. AO Sammy May, ’n rural sector manager van die polisiestasie, het soos gewoonlik kwart voor vier aan diens gegaan. Hy vertel: “Dit was asof iets my gesê het om op daai oomblik na die R43, die Villiersdorp-kruising, te ry vir plaaspatrollie. “Ek ry nooit op ’n Saterdag daai roete nie. “Naby die plaas Elandsberg het ’n man in die pad gespring en histeries geskree ek moet kom help. “Hy het geskree twee pit bulls is besig om ’n man te verskeur. “Daar was ’n draadomheining en die hek was gesluit. “Ek kon dus nie ingaan om hom te help nie. “Die toneel was omtrent so 40 m van my af. “Ek sien toe hoe die een hond sy oop kake om die man se kop klem. “Die ander hond was besig om die ander liggaamsdele te ruk en pluk. Ek het gepanic en adrenalien het deur my are gebruis. “Ek besef ek móét iets doen. “Dis toe dat ek my pistool uithaal en die hond wat besig was om aan die man se kop te byt in die kop skiet. Daai hond het eenkant dood neergeval. “Die ander hond het toe aanhou verskeur. “Ek het hom toe twee skote geskiet. In die middellyf. Toe het hy om die huis verdwyn en daar dood neergeval. Risiko “Die swaer van Richard, Allen Jacobs, hoe toe uit die huis gekom en die hek vir my oopgesluit.” Die cop besef hy het ’n risiko gevat. Hy kon die honde se slagoffer raak geskiet het, maar sy wil om Prins se lewe te red was groter. Die cop sê: “Ek gee net die Here die eer dat Hy my daardie dag op daai pad gestuur het. “Ek glo dis die Here wat die sneller getrek het.” Prins sterk in die Tygerberg Hospitaal aan. Hy word vir veelvuldige beserings behandel.