DIE EFF-LEIER, Julius Malema, beweer sy party se leiers het “hardcore bewyse” van ’n plan om sy adjunk, Floyd Shivambu, te vermoor. “Misdaadintelligensie het ’n intelligensieverslag wat bevestig Floyd Shivambu is ’n teiken,” het Malema Donderdag op ’n nuuskonferensie gesê. “Hulle het selfs die persoon geïdentifiseer wat vir die beplande sluipmoord op Shivambu betaal het.” Malema het nie veel inligting bekend gemaak oor die inligting in die beweerde intelligensieverslag nie. Hy het net gesê die persoon “besit hotelle in KwaZulu-Natal en hy is ’n Indiër wat ’n opdrag gegee het dat die adjunkpresident van die EFF vermoor moet word”. – News24