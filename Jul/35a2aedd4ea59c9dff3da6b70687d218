ARGENTINIË het laas week baie naby daaraan gekom om die All Blacks te klop. En wanneer die Poemas môre teen Australië in die Suncorp-stadion (afskop 11:45 SA tyd) in Brisbane te staan kom, het hulle ’n goeie kans om die Wallabies ore aan te sit. Mario Ledesma (afrigter) se span sal egter sonder die dienste van sy inspirerende haker, Agustín Creevy, wees. Creevy het tans las van ’n besering. Hy word deur Julián Montoya in die voorry vervang. Michael Cheika, die Wallaby-breier, het besluit om die ervare Kurtley Beale op heelagter in te sluit. Hy’t ook besluit om die veteraan-losskakel Christian Lealiifano terug te bring. Die spanne is: Australië – Kurtley Beale, Reece­ Hodge, Tevita Kuridrani, Samu Kerevi, Marika Koroibete, Christian Lealiifano, Will Genia, Isi Naisarani, Michael Hooper (k), Lukhan Salakaia-Loto, Rory Arnold, Izack Rodda, Sekope Kepu, Folau Fainga’a, Scott Sio. BANK: Tolu Latu, James Slipper, Taniela Tupou, Rob Simmons, Luke Jones, Nic White, Matt To’omua, James O’Connor. Argentinië – Joaquín Tuculet, Santiago Cordero, Matías Moroni, Jerónimo de la Fuente, Ramiro Moyano, Nicolás Sánchez, Tomás Cubelli, Facundo Isa, Tomás Lezana, Pablo Matera (k), Tomás Lavanini, Guido Petti, Juan Figallo, Julián Montoya, Nahuel Tetaz Chaparro. BANK: Santiago Socino, Mayco Vivas, Ramiro Herrera, Matías Alemanno, Juan Manuel Leguizamón, Felipe Ezcurra, Joaquín Díaz Bonilla, Matías Orlando.