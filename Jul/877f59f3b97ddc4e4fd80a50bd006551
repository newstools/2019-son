DIE voormalige Springbok-afrigter Nick Mallett het nee dankie gesê vir die Southern Kings ná hulle hom versoek het om as kundige te dien op hul paneel om te help soek vir ’n nuwe afrigter. Die Kings het meer as 50 aansoeke van regoor die wêreld ontvang. Hulle het Dinsdag hul paneel gefinaliseer wat nou die lys sal verkort. Die onderhoudsproses sal daarna begin. In ’n verklaring uitgereik deur die Kings sê hulle dat Mallett nie verder op die paneel wou dien weens die gebeure met die Oostelike Provinsie Rugbyunie (OPRU) se adjunkpresident, Bantwini Matika. Die Kings Rugbykomitee sal deur die aansoeke sif en die kandidate wat aan die kriteria voldoen, kortlys. Die kortlys kandidate sal dan ’n deeglike ondergrawingsproses ondergaan en die paneel sal hul aanbevelings aan die Raad doen, wat dan die finale besluit oor die aanstelling van die nuwe Hoofafrigter sal maak. “Ons het ’n groep kundige en gekwalifiseerde lede saamgestel om die Kings ’n wenspan te maak,” het Loyiso Dotwana, voorsitter, gesê. Die raad het die volgende lede eenparig goedgekeur om die Oos-Kaapse gebore sewe-man-paneel te vorm: • Loyiso Dotwana (Kings Voorsitter) • Robbi Kempson (Kings Direkteur van Hoëprestasie) • Odwa Mtati (Ondernemingsontwikkelingspesialis) Mtati is ‘n spesialis in ondernemingsontwikkeling wat ook uitgelig het as ’n openbare betrekkinge- en kommunikasie-spesialis, geïntegreerde bemarkingsdeskundige en besigheidskonsultant. Hy het posisies beklee op invloedryke rade, insluitende Nelson Mandelabaai Toerisme en die Oos-Kaapse Dobbelary en Wedderingsraad. Hy is ’n voormalige voorsitter van die SA Student Rugby Executive. • Makhaya Jack (OPRU Raadslid) Jack is ‘n legende van die nie-rassige KwaZakhele Rugbyunie (Kwaru) en die SA Rugbyunie. Hy is ’n gerespekteerde rugbykommentator op SuperSport en dien ook aan die Oostelike Provinsiale Rugbyunie se uitvoerende hoof. • Kaunda Ntunja (SuperSport Rugbykommentator en voormalige Junior Springbok-kaptein) Ntunja is ’n bekroonde rugbykommentator op SuperSport. Hy is gekroon as die 2016 en 2018 Suid-Afrikaanse Kommentator van die Jaar. Hy was die eerste swart SA Skole-kaptein, en het die Junior Springbokke aangewys. Hy het professioneel gespeel en vir verskeie SA unies uitgedraf. • Anthony Heugh Heugh is ’n ervare rugbykenner wat ’n Wêreld Rugbyafrigtingsopvoeder is wat die respek van top-afrigters regoor die wêreld verdien het. Hy is ‘n voormalige OP-breier en was n tegniese ontleder vir die SA Vroue-span tydens die Wêreldbeker-toernooi in Engeland in 2010. • Glen Zamisa (Menslike Hulpbron-spesialis) Zamisa is die hoof van menslike hulpbronne by een van Suid-Afrika se voorste voertuigvervaardigingsfabrieke.