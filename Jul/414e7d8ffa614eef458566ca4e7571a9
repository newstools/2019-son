'N DERDE verdagte is Woensdagmiddag in verband met die moord op 'n toeris van Oekraïne gearresteer.Dit kom kort na ‘n tweede verdagte Woensdagoggend gearresteer is.Die 43-jarige Ivan Ivanov is die afgelope naweek doodgesteek, terwyl hy in die Tafelberg Nasionalepark in Houtbaai gestap het.Hy is deur drie mans oorval en van sy rugsak beroof.Sers. Noloyiso Rwexana, 'n polisiewoordvoerder, sê: “Die 27-jarige en die tweede verdagte wat Woensdagoggend gearresteer is, sal beide Vrydag n die Wynberg-landdroshof verskyn.”Die eerste verdagte, Sinaye Mposelwa, is op die dag van die moord deur lede van die buurtwag vasgetrek. Hy het besittings wat vermoedelik aan die slagoffer behoort het op hom gehad.Mposelwa (23) het Maandag op klagte van roof met verswarende omstandighede en moord in die Wynberg-landdroshof verskyn.