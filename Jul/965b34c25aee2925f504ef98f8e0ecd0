DIE Nasionale Dierebeskermingsvereniging (NDBV) is ontsteld omdat sake van dieremishandeling teen die weermag (SANW) nie vorder nie. In Mei 2018 het die NDBV ’n strafregtelike klag aanhangig gemaak oor die toestand van perde by die SANW se spesialisinfanterie-eenheid (Saasic) buite Potchefstroom. ’n Tweede saak is in Januarie aanhangig gemaak oor beweerde “opsetlike” wreedheid teenoor die perde. Wendy Wilson, hoof van die NDBV se spesiale ondersoekeenheid, sê nadat sy nie die twee ondersoekbeamptes kon opspoor nie, het ’n senior inspekteur na Potch gereis om self ondersoek in te stel – “net om agter te kom albei dossiere is missing”. – News24