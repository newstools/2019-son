REEZA Hendricks wil volgende maand se kriekettoer na Indië saam met die land se naasbestes gebruik om weer ’n Protea te word. Die Proteas het die aanvangskolwer van die Highveld Lions misgekyk vir vanjaar se World Cup. Daar is baie wat voel hy moes eerder die kans gekry het as die ervare Hashim Amla. Opgang Hendricks (29) is gekies vir die Suid-Afrikaanse A-span wat in Augustus en September in Indië toer. Die Proteas se Indiese toer begin in September. “Ek wil beslis na die span terugkeer,” het Hendricks aan Sport24 gesê. “Ek wil vir my ’n plek in die span vestig. Ek gaan hard werk om daarby uit te kom. “Daar is baie jong spelers wat opgang maak. “Hulle moet ook kanse gegun word. “Die toekoms van krieket in Suid-Afrika lyk goed.”