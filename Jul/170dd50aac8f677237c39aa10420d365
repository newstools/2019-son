DIE Bloemfonteinse sakeman Lucas Mokoena is vermoor ure ná hy met die Vrystaatse LUR van landbou, William Bulwane, ontmoet het. Daar is vroeër berig die provinsiale departement van landbou skuld Mokoena sowat R1,8 miljoen. Mokoena, die eienaar van die plaas, Kareelaagte, buite Bloemfontein, het voorheen bekendgemaak dat die departement 87 swanger koeie Bulwane, wat Mokoena se moord veroordeel het, het aanvanklik niks gesê oor hul ontmoeting die oggend voor sy dood nie. Mokoena is laas Maandag in sy huis in Fichardtpark doodgeskiet. Peter Kareli, 'n polisiewoordvoerder, sê slegs Mokoena se 51-jarige vrou, Kelebogile, is sover gearresteer. Die departement van landbou het aan OFM bevestig dat Bulwane met Mokoena vergader het, maar sê daar is niks vreemd daaraan nie. Zimasa Leputla, woordvoerder vir die departement, sê die vergadering tussen Bulwane en Mokoena is vroeër geskeduleer en het oor die oorledene se boerdery-besigheid gegaan. Leputla verduidelik in 'n e-pos aan OFM dat Bulwane, sedert hy laas maand begin het, met verskeie boere en belanghebbendes
 in die landbousektor ontmoet het om 'n wye verskeidenheid kwessies te 
bespreek. Bulwane het Mokoena se moord laas week as 'n sinnelose aanval op plase beskryf. Hy het gesê die dood van enige boer is 'n bedreiging vir die ekonomie.. -  OFM