BELINDA Davids, bekend vir die The Greatest Love of All: A Tribute to Whitney Houston, is in die wolke nadat sy erkenning vir dié huldeblykvertoning gekry het. Davids het die International Special Recognition Award by die National Tribute Music Awards laas week in Droitwich, Brittanje ontvang. Haar paadjie as die nuwe Whitney Houston het in 2013 begin toe sy uit meer as 15 000 mense van 12 lande deur Showtime Management Australië gekies is om die ster van die show te wees. Dié boorling van Port Elizabeth, wat op die ouderdom van 14 professioneel begin sing het, sê sy voel geëerd dat haar werk erkenning in Brittanje kry. "Ek voel geëerd dat my lewenswerk herken word. Daar is vir 'n kunstenaar niks meer rewarding as om te weet jy raakmense en maak 'n verskil in hul lewens, ongeag die manier," sê Davids. Davids het met die ontvangs van haar toekenning drie Whitney Houston liedjies perform. Daar is ook aangekondig dat The Greatest Love of All: A Tribute to Whitney Houston later vanjaar van 20 November tot 1 Desember in die Kunstekaap gaan wees. 