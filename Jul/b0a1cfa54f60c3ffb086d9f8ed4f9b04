RAVEN Klaasen van Suid-Afrika en sy mans-dubbelspel partner Michael Venus van Nieu-Seeland het Woensdag weer die semis van die Wimbledonse tennistoernooi gehaal. Die derde gekeurdes het Finland se Henri Kontinen en die Aussie John Peers, die agtste gekeurdes, Woensdag in vyf stelle met 4-6, 6-3, 6-7(5), 6-4, 6-3 geklop. Die 36-jarige Klaasen is op soek na sy eerste Grand Slam-titel. Die boorling van Paarl en die Nieu-Seelander het nou hul laaste agt wedstryde gewen nadat hulle onlangs in Halle, Duitsland, met die titel weggestap het. Klaasen en Venus, wat laas jaar in die Wimbledon-eindstryd verloor het, sal vandag (Donderdag) sake uitspook vir ’n plek in die eindstryd teen teen Juan Sebastian Cabal en Robert Farah van Columbië. 