CORI “Coco” Gauff se droomdebuut op Wimbledon is toe gister tot ’n einde gebring. Die 15-jarige Amerikaner het haar vasgeloop teen Roemenië se Simona Halep in ’n eensydige kragmeting in die vierde ronde. Halep het met 6-3 en 6-3 in 1 uur en 14 minute op baan 1 van die All England-tennisklub gewen. Gauff het geskiedenis gemaak deur die jongste speler te word wat vir Wimbledon se seniortoernooi kwalifiseer. Dat sy daarna die vierde ronde gehaal het, sal vir die wêreld ook ’n groot sukses wees – en vir Gauff as mikpunt dien vir die res van haar loopbaan. Dit was ’n moeilike wedstryd vir Gauff, wat in ’n stadium behandeling vir ’n besering moes ontvang. Nietemin kan haar skeet nie as verskoning gesien word nie, want Halep – ’n voormalige nommer een in die wêreld – was net te goed. Murray se loopbaan was amper daarmee heen totdat hy uiteindelik in Februarie ’n suksesvolle heupoperasie ondergaan het. Murray neem tans aan die gemengde dubbels deel saam met die Amerikaner Serena Williams. Hy het ook aan die mansdubbelspel deelgeneem.