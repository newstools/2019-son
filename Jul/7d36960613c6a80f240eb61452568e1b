‘N MANLIKE nurse is die afgelope week deur die Valke gearresteer nadat hy glo omkoopgeld by 'n 57-jarige vrou geëis het om haar swangerskap te beëindig. Martin Mlotshwa het die vrou, wat reeds meer as 12 weke swanger is, R700 gecharge vir ‘n aborsie. Volgens wet kan ‘n besluit om ‘n swangerskap van tussen 13 en 20 weke te beëindig slegs geneem word deur ‘n mediese praktisyn in konsultasie met die pasiënt. Die slagoffer het die saak by die Valke aangemeld waarna 'n lokval gestel is. Die verpleegster is met die oorhandiging van die geld op 'n klag van korrupsie gearresteer. Mlotshwa het Woensdag in die landdroshof op Bethal verskyn. Hy is op borgtog van R500 vrygelaat. Die saak is intussen tot 19 Julie vir verdere ondersoek uitgestel.