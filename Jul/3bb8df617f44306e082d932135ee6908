’N VERMEENDE moordenaar het na bewering ’n nag met die lyk van sy vermoorde girlfriend in sy shack deurgebring. Die boyfriend het hom die volgende dag aan die cops gaan oorgee. Inwoners van Philippi-Oos, wat onlangs van die ergste moord en doodslag gesien het, is erg geskok. Die moord op die vrou het vroeër dié week gebeur. Dié gemeenskap het vroeër dié maand die nuus gehaal nadat 11 mense in dieselfde naweek vermoor is. Dié moorde was een van die groot beweegredes vir die ontplooiing van die army in dié gebied en ander bendegeteisterde plekke op die Kaapse Vlakte. Bulelwa Mato (33) se lyk is Dinsdag gekry in die shack wat sy en haar boyfriend in Nqwilestraat gehuur het. Volgens hulle landlady, Nomaxhosa Mbete, is die vrou se lyk gekry nadat haar boy­friend hom aan die polisie oorgegee het. Mbete sê sy is steeds geskok. Die boyfriend se naam mag nie genoem word voordat hy in die hof verskyn het nie. Mbete sê die motief vir die moord is onbekend. Sy sê verder: “Ek weet nie eens hoe dit gebeur het nie. Wat met die meisiekind gebeur het, is baie hartseer. “Wat ook al tussen hulle gebeur het, sy het nie verdien om vermoor te word nie. “Ek kan nie eens sê hoe sy vermoor is nie, maar dit lyk asof hy (die boyfriend) Maandagaand met haar lyk in sy shack deurgebring het. “En toe het hy die next dag hom aan die polisie gaan oorgee. “Ek kan nou nog nie glo een van my huurders het sy girlfriend vermoor nie. “Ek het vier ander mense wat op my yard ’n plek vir hulle shacks huur. “Vir jare is dit al so en niks van dié aard het voorheen gebeur nie.” Siyabulela Malo, ’n polisiewoordvoerder, het die voorval bevestig. Hy sê ’n moordsaak word ondersoek nadat ’n 39-jarige man Dinsdagmiddag by die Philippi-Oos-polisiestasie opgedaag het. “Die man het hom (Dinsdag) omstreeks 12:45 aan die Philippi-Oos-polisie oorgegee. Ontvoer “En hy het erken hy het ’n 33-jarige vrou in Nqwilestraat in Lower Crossroads vermoor.” Malo sê die suspect sal na verwagting binnekort in die Athlone-landdroshof op ’n moordklag verskyn sodra hy aangekla is. Die slagoffer is na bewering met ’n skerp voorwerp aangerand en het bewusteloos geraak. Toe sy wakker word, het sy ontdek drie mans het haar by ’n huis in Lower Crossroads verkrag. Enige een met inligting oor die voorval kan Crime Stop by 0860 010111 bel.