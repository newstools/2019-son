Die talentvolle bofbalspeler Anovuyo Kethelo sal genoeg geld hê om in Augustus na die Bofbalwêreldbekertoernooi vir o. 18’s in Suid-Korea te reis nadat sy crowdfunding-veldtog Vrydag sy mikpunt bereik het. Die storie van dié tiener van Khayelitsha het baie Suid-Afrikaners se harte aangeraak. Mense het die R30 000 wat hy vir sy trip benodig, in een oggend geskenk. Hy’t in 2015 lid geword van die Batts­wood Bofbalklub se o.15-span. Sy potensiaal en toewyding het sy afrigters sedertdien beïndruk. Hy is vir die SA span gekies om aan die komende toernooi deel te neem. – News24