CHIPPA United soek nou back­ups nadat van sy ster-spelers een vir een die pad gevat het. Kaizer Chiefs se ervare voormalige kaptein Tefu Ma­shamaite (34) is een van die spelers wat die Chilli Boys dalk sal verteenwoordig. Hy oefen tans in die Baai. Verteenwoordig Toe Mashamaite vir Chiefs gespeel het, het dié span die Premier-sokkerliga (PSL)-titel verower. Hy het laas seisoen vir die Gautengse klub Baberwa FC in die Tweede Liga gespeel. Ander klubs wat hy al verteenwoordig het, is SuperSport United en BK Haken in Swede. Dit blyk dat Frédéric Nsabiyumva van Burundi die klub ook sal verlaat. ’n Ingeligte sê ’n paar klubs is agter Nsabiyumva aan. As Chippa vir Mashamaite ’n kontrak aanbied, en hy aanvaar dit, is die probleem so te sê opgelos. Die informant voorspel: “Daar’s ’n goeie kans dat Nsabiyumva sal skuif. “Hy het verlede seisoen baie goed gespeel vir Chippa, daarom is hy op die shopping lists van verskeie top-klubs in die land en oorsee.” Hoewel Burundi nie vir die Afrikanasiesbeker vanjaar gekwalifiseer het nie, was Nsabiyumva een van die span se ster-spelers. Hy het destyds aan Son gesê: “Om teen sterre soos Pierre-Emerick (Aubame­yang, Gaboen en Arsenal) te speel, was spesiaal, en dis net goed vir die ontwikkeling van ’n ou se spel.” ’n Mens wonder net of Mash­amaite steeds opgewasse is vir die PSL. Larsen het bevestig dat Mashamaite met die span oefen, maar wou nie sê of hy ’n kontrak aangebied sal word nie. Chippa het Tebogo Tlolane aan Orlando Pirates verkoop en luidens gerugte is Zita Macheke op pad na Wits. Nsabiyumva, Tlolane en Macheke is drie van die Chilli Boys se bestes.