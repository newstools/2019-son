METRORAIL het nog 'n terugslag gekry met 'n treinbrand in die Eersterivier-omgewing. Die voorval tussen Melton Rose en Blackheath-treinstasies is glo met 'n trein wat vanaf Strand na Kaapstad onderweg was. Riana Scott, 'n woordvoerder vir Metrorail, bevestig die voorval kort voor 7uur Maandagaand. “Een motor coach en ‘n passassierswa is in die brand beskadig.” Scott noem voorlopige inligting toon twee pendelaars, wie uit die trein gespring het, het beserings opgedoen. “Beide is op die toneel behandel.” Kort na die voorval is die treinlyn tussen Kuilsrivier en Strand en Kuilsrivier en Muldersvlei gesluit. “Die treinlyn bly gesluit, terwyl herstelwerk voortduur, totdat dit veilig is vir treine om op die lyn te beweer." Die oorsaak van die brand is nog nie bevestig nie en die omvang en koste-bepaling van die skade sal eers later bekend wees.