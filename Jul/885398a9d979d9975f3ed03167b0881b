DIE Shoprite-winkelgroep het hande gevat met Bless-A-Baby, ’n organisasie sonder winsbejag, en Bags-of-Hope aan pasgebore babas in Delft geskenk. Die sak bevat talle goodies wat babas benodig. Die organisasie het meer as 50 pakkies opgemaak om uit te deel, hoewel daar op die dag net 4 mammies was. Opgewonde Die res word by die daghospitaal gehou vir mammies wat nog moet kraam. Een van die mammies, Margo Petersen (27), was opgewonde toe sy die welkome pakkie ontvang het. Nog ’n mammie, Lucille van Wyk (21) sê: “Daar is baie mammies wat nie goed het nie. So, dit help ons baie”. Lunga Schoeman, woordvoerder van die Shoprite-groep, sê elke dag is Mandeladag. Sy het bygevoeg: “Ons moedig almal aan om elke dag iets te doen om jou medemens te help en nie net op 18 Julie nie.”