’N MEISIE (16) is een van talle mense wat die naweek in die Kaap geskiet en gewond is. Die cops ondersoek ook ’n saak van moord nadat ’n 44-jarige toeris van Oekraïne met ’n mes doodgesteek is. In die jong meisie se geval is sy na bewering raak geskiet terwyl sy by ’n winkel in Jordanstraat in Manenberg gestaan het. Lt.kol. Andrè Traut, ’n polisiewoordvoerder, sê sy was na bewering in die kruisvuur van rival bendes vasgevang. “Die omstandighede word ondersoek en niemand is nog in hegtenis geneem nie,” sê Traut. In ’n boodskap wat ’n misdaadvoorkomingsgroep op Facebook gedeel het, het Dina, Ivanov se skoonsuster, die pa van drie as ’n hardwerkende, professionele persoon beskryf. Dina skryf: “Ivan was ’n wonderlike mens met ’n vriendelike en goeie hart”. Traut sê die voorval het op die Chapman’s Peak-staproete naby Houtbaai gebeur. “Drie verdagtes het met sy rugsak met persoonlike besittings gevlug. “Lede van die plaaslike veiligheidspan het een van die verdagtes, ’n 23-jarige man, aangekeer en hy het die gesteelde items in sy besit gehad.” Die man het gister in die landdroshof in Wynberg verskyn. Sy saak is tot 21 Augustus uitgestel vir ’n borgtog-aansoek. Hy verduidelik ’n onbekende verdagte het ’n man geskiet en gewond. Die aanvaller is nog nie gearresteer nie. Die slag­offer is intussen na ’n mediese fasiliteit vervoer. Die voorval, wat na be­wering bendeverwant is, het in Rigolettostraat in East­ridge, Mitchells Plain, gebeur. Volgens kapt. FC van Wyk, ’n polisiewoordvoerder, is die slagoffer na ’n hospitaal geneem. Enige iemand met inligting oor dié skietvoorval word versoek om die Mitchells Plain-polisie of Crime Stop by 08600 10111 te kontak.