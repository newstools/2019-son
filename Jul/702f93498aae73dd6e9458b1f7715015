NEYMAR kan maar pak en waai! Dít is die boodskap aan die Brasiliaanse sokkerspeler van sy Franse sokkerklub, Paris Saint-Germain (PSG). Neymar word nou al ’n geruime tyd gekoppel met ’n move terug na sy ou klub Barcelona. “Neymar kan maar loop as daar ’n beter aanbieding is wat almal se sak pas,” het PSG se sport­direkteur, Leonardo de Araújo, aan Le Parisien gesê. Aanbod Volgens Leonardo, wat onlangs weer die pos as sportdirekteur aanvaar het, is dit duidelik waar Neymar se lojaliteit lê. Leonardo sê ook hy weet daar is onderlangs kontak met Barcelona gemaak oor Neymar se terugkeer na Camp Nou. “Ons het egter nog nie ’n (formele) aanbod gekry nie,” het Leonardo gesê. PSG beoog om dissiplinêr teen Neymar op te tree. Hy het nie vir oefeninge opgedaag nie. Volgens   Sky Sports   het Neymar egter die klub in kennis gestel dat hy eers op 15 Julie (Maandag) vir oefening gaan opdaag.