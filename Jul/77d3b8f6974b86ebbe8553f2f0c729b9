SPEURDERS is hard besig om leidrade bymekaar te trek ná ses vroue Saterdag in 'n huis in Philippi-Oos doodgeskiet is. Kapt. FC van Wyk, 'n polisiewoordvoerder, sê die vroue, tussen die ouderdom van 18 en 26, is om 22:55 in Marcus Garvey aangeval. "Die motief vir die moorde is in die stadium nog onbekend. Die omstandighede rondom die voorval word ook nog ondersoek," sê Van Wyk. Geen arrestasies is nog gemaak nie. - News24 