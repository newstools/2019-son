'N VROU het haar as 'n kliënt van 'n luxury juwelierswarewinkel in Sandton voorgedoen voordat haar twee makkers ingestorm en die plek van R8 miljoen se juwele beroof het. Die twee mans het by House of Ameer ingegaan terwyl personeellede besig was om duur horlosies en ringe aan 'n "kliënt" te wys. Kapt. Granville Meyer, polisiewoordvoerder in Sandton, sê hulle het R8 miljoen se juweliersware en 'n onbekende bedrag geld gevat. Die rooftog is op CCTV-kameras vasgevang. Taybah Moosa, 'n werker van House of Ameera, sê die vrou het eers die winkel binnegekom en rondgekyk voordat sy gevra het om 'n duur horlosie van R2,9 miljoen te sien. Volgens Moosa was dit vreemd dat die vrou net die duurste juwele wou sien. Hy sê sy het nie aandag aan die detail geskenk nie en net aanhou rondgekyk en by die venster uitgeloer na buite. Twee mans het toe ingestorm en die winkel beroof. Meyer sê geen arrestasies is nog gemaak nie - News24