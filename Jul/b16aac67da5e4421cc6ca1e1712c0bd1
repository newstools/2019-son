DIE South African Social Security Agency (Sassa) ondersoek sake van bedrog waar 2 800 rekeninge van verskillende banke en die Suid-Afrikaanse Poskantoor betrokke is. Shivani Wahab, ’n streekswoordvoerder van Sassa, sê die meeste van hierdie sake is van die Oos-Kaap. “Sassa het as ’n voorsorgmaatreël aan banke en die Poskantoor gevra om uitbetalings aan dié rekeninge te stop. “Ons doen dit om verdere bedrog te keer en dat geld nie in Julie getrek kan word nie.” Son het gister berig van mense wat by die Westgate Mall in Mitchells Plain lank in rye gestaan het, en  nie uitbetaal is nie. Daar is aan hulle gesê geld het by dié Checkers het opgeraak. Wahab vra dat enige begunstigdes wie se betaling gestop is, ’n verklaring by die polisie moet gaan maak. “Die verklaring moet die bank en rekeninghouer se details bevestig. Nadat die verklaring gedoen is, moet die begunstigde hul bar coded of smart-kaart ID tesame met die verklaring na Sassa toe neem. Mense wat van banke gebruik maak moet bewyse van die bank details saambring.” Wahab sê alle begunstigdes sal hulle grant ontvang. “Sodra mense wie se geld gestop is die saak aanmeld, sal Sassa die geld refund.” Begunstigdes word gevra om saam met beamptes te werk en enige kriminele aktiwiteite te rapporteer.