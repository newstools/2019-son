SES mans wat lid van ’n sindikaat was, is dié week elk tronkstraf van 12 maande opgelê vir bedrog. Dié vonnis van Bongani Mbatha (23), Sika Sipho Motsoeneng (45), Mbongeni Ntuli (33), Dumisani Ndlovu (33), Eric Phakathi (37) en Bafana Mtshali (31) is opgeskort vir drie jaar met ’n opsie van ’n R12 000-boete. Die mans is ook unfit verklaar om vuurwapens te besit. Een van die beskuldigdes is oorlede voor die afhandeling van die verhoor. ’n Ander beskuldigde het weer gevra vir ’n aparte verhoor. Sy volgende hofverskyning is op 3 September in die Queenstown-landdroshof. Volgens kol. Sibongile Soci, ’n polisiewoordvoerder, het die sindikaat op 2 Maart vanjaar saamgesweer om bedrog te pleeg by twee verskillende winkels in ’n inkopiesentrum in Komani – voorheen bekend as Queenstown. Volgens Soci het die mans die winkels besoek met bedrieglike identiteitsdokumente en bankstate met die bedoeling om rekenings oop te maak. Uitgereik Hy het gesê vier lede het die een winkel besoek waar hulle rekeninge oopgemaak en twee PS4’s ter waarde van R15 998 gekoop het. Die ander vier mans het ’n ander winkel besoek waar twee suksesvol aansoek gedoen het vir kontrakselfone. Samsung S9-selfone ter waarde van R29 000 is aan hulle uitgereik. Toe dit by die verwerking van die derde aansoek kom, het die winkel sy hoofkantoor laat weet. Die sentrum se security is toe ontbied. Die verdagte is toe in hegtenis geneem en aan die polisie oorhandig. Nader ondersoekwerk het gelei tot die inhegtenisneming van die sewe ander verdagtes naby Jamestown. Hulle was reeds op pad na Gauteng. Daar is beslag gelê op die kar waarin hulle gery het, asook al die items wat hulle op bedrieglike wyse bekom het. Gebly Volgens Soci het die verdagtes op 4 Maart in die landdroshof in Komani verskyn. Die verdagtes het in aanhouding gebly tot vonnis­oplegging.