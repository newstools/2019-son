DIE voormalige DA-raadslid Doctor Radebe sê ’n “private mag” van Mosebenzi Zwane, ’n voormalige LUR van landbou in die Vrystaat, het hom aangeval. Radebe het gister voor die kommissie van ondersoek oor staatskaping oor die omstrede Estina-melkplaasprojek in Vrede getuig. Sowat R200 miljoen wat bedoel was vir opkomende swart boere is aan verskeie mense betaal sonder om die prosedure te volg. Die boere het nie ’n sent gekry nie. Koeie News24 berig Radebe het aan die voorsitter van die kommissie, adjunkhoofregter Raymond Zondo, gesê Zwane se departement van landbou het in 2012 ’n raadsvergadering “gehijack”. Dis gedoen om ’n presentation aan die council te doen oor die projek. Radebe sê hy het die media en die departement van omgewing­sake ingelig 45 koeie by Estina het laat in 2013 of vroeg in 2014 gevrek. “Mense in Vrede was kwaad vir my omdat ek die voorval by die media aangemeld het. “Ek is aangeval deur mense wat ons glo is Zwane se private mag.”