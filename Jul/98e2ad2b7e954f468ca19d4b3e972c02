DIE Wes-Kaapse polisie het 'n 72-uur aksieplan in werking gestel nÃ¡ verskeie skietvoorvalle die afgelope naweek in Philippi-Oos. Die bloedbad het Vrydag begin toe ses vroue, tussen die ouderdom van 18 en 26 jaar, in 'n huis in Marcus Garvey doodgeskiet is. Saterdagaand, in twee afsonderlike voorvalle, is vyf mans, tussen 18 en 39, doodgeskiet en een beseer. Die motief vir die skietvoorvalle vorm deel van 'n intensiewe polisieondersoek. Die aksieplan sluit in operasies in die area wat deur die polisie se eenheid vir openbare orde, die honde-eenheid en die blitspatrollie uitgevoer word. Luidens 'n verklaring is speurders druk besig om leidrade op te volg wat tot arrestasies kan lei. Gemeenskapslede met inligting word gevra om AO Larry Arnoldus by 079 880 9822 te kontak of die misdaadlyn (08600 10111) te bel.