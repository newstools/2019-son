’N MAN het Sondag by ’n kosfees in Gilroy, Kalifornië, drie mense doodgeskiet voordat hy deur cops doodgeskiet is. Die voorval het op die Garlic-fees in die dorpie Gilroy, sowat 48 km suidoos van San José, gebeur. Scot Smithee, die polisiehoof van Gilroy, het bevestig vier mense – saam met die skieter – is dood. “Die polisiebeamptes was binne ’n minuut in die area waar die man begin skiet het. Die verdagte is doodgeskiet.” Smithee sê hulle het dadelik begin uitkyk vir ’n tweede verdagte. Footage is op NBC gewys waar mense by die fees rondhardloop. Die Gilroy Garlic Festival is een van die grootste kosfeeste in Amerika. ’n Ooggetuie, Julissa Contreras, het aan NBC gesê hy het ’n wit man in sy 30’s gesien wat ’n wapen by hom gehad het en net op mense begin skiet het. “Ek het gesien hy skiet in verskillende rigtings. “Hy het nie spesifiek na enige iemand gemik nie. Hy het net van links na regs en regs na links geskiet.” – AFP