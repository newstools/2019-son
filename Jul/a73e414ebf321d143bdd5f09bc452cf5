‘N MAN se koplose lyk is naby ‘n spoorweg in Mandeni in KwaZulu-Natal gevind. Dis glo die sewende lyk wat in dié area gevind is SowetanLive berig dat Manqoba Shabane (35) se lyk deur verbygangers ontdek is.Hy was glo oppad werk toe, toe hy wreed vermoor is. Die polisie waaarsku mense nou om in groepe te loop. Kapt. Philani Mzimela, 'n polisiewoordvoerder, sê op die manier hoe Shabane vermoor is, kan afgelei word dat hy vir sy lewe geveg het. Mzimela sê 'n panga is vermoedelik gebruik om sy kop af te kap. Hy sê studente maak dikwels gebruik van die spoorweg om by die skool en kolleges uit te kom. Mfanafuthi Ngcobo, 'n voorsitter van die ANC Jeugliga, sê hulle het al verskeie betogings gehou om 'n einde te probeer maak aan die moorde. Ngcobo sê dit is kommerwekkend omdat die sewe mense, wat in die area vermoor is, jong mense met belowende loopbane was. - SowetanLive     