TWEE mans is Saterdagaand op ’n karaoke- aand dood geskiet. ’n Derde is gewond en is steeds in ’n kritieke toestand in die hospitaal. Die skietvoorval het by een van die geboue op die perseel van die Groote Schuur Hospitaal in Observatory gebeur. Albei mans het op die toneel aan hulle wonde beswyk. Die omstandighede rondom die skietery is nog onbekend. Mark van der Heever, ’n woordvoerder vir die departement van gesondheid, het die skietery bevestig. Volgens Van der Heever het die voorval nie in die hospitaalgebou self plaasgevind nie. Van der Heever sê by navraag: “Twee van die mans is noodlottig gewond. “Die ander een is swaar gewond en in ’n kritieke toestand. “Geen pasiënte se lewe was in gevaar tydens die skietery nie.” Volgens Van der Heever ondersoek die polisie die voorval. Die man het uit ’n taxi geklim toe daar op hom geskiet is. Hy is op die toneel aan sy wonde dood. Daar word vermoed die voorval is bendeverwant. Die gangsters het hom glo gejaag. Hy het van Hanover Park se kant af gekom en in die rigting van Lansdowne gehardloop. Die man is verskeie kere geskiet en is op die toneel dood.