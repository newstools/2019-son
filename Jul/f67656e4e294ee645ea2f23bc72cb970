DIS oor ’n groot misverstand dat die Guptas se vliegtuig in 2013 toestemming gekry het om op die Lugmagbasis Waterkloof te land. Só sê Bruce Koloane. Hy was die chief of state protocol toe daardie hoogs omstrede landing plaas­gevind het. Hy getuig tans voor die Zondo-kommissie oor staatskaping. Koloane is deesdae Suid-Afrika se ambassadeur in Nederland. Hy is die enigste persoon wat destyds dissiplinêr aangekla is. Koloane het gesê hy het ’n oproep van die Indiese hoë kommissaris ontvang. Ministers “Hy het gekla ’n aansoek vir ’n vlugplan is ingedien. Dit vat gewoonlik twee tot drie dae. Hy wou weet hoekom dit so lank vat.” Koloane het gesê dis die eerste woord wat hy daarvan gehoor het. Hy het daarna gehoor ses tot ag ministers sou op die vliegtuig wees. Dít was die rede vir die aansoek. Koloane het voorgelees uit ’n email waarin staan hy het “telefonies goedkeuring” gegee vir die landing. Hy het egter gesê hy kon dit nie goedkeur nie omdat hy nie met die lugvaartowerheid in kontak was nie. Hy het toe weer gesê alles was net ’n misverstand. – News24