COACH Donnie Jordaan is nou mooi sat van dodgy beslissings teen sy span, Hopefield. Jordaan meen verskeie omstrede beslissings het tot nóg ’n nederlaag vir sy span in die Groot Uitdaagbeker-kompetisie gelei. Dié keer het Hopefield met 12-13 teen Langebaan vasgeval. Sy hoop om in die kompetisie te bly, kwyn al hoe meer. Dis omdat Hopefield tans heel onder aan die puntelys in die Weskus-afdeling is. Die polisie moes die ref glo ná die game kleed­kamer toe begelei. Jordaan moan: “Ons is genadeloos gestraf vir oortredings waarmee die besoekers weggekom het. “In byna ál ons wedstryde blaas dieselfde refs om ons weg te blaas. “Teen Saldanha, Pella en Mamre is ons behoorlik gestraf. “Teen Saldanha het ons twéé drieë gedruk wat die skeidsregter nie toegeken het nie. “En die linesman het gesê dit wás tries.” Jordaan sê sy briewe aan die Boland Rugbyunie word ook “nie kop toe gevat nie”. Hy voeg by: “Al dié omstredenheid benadeel die spelers.” GROOT UITDAAG: UITSLAE BREË-LANGEBERG: Ashton United 46, Swellendam 24; Montagu Villagers 30, Rangers Robertson 17; Proteas 23, Young Hamiltons 31; Robertson 36, Montagu 10; Villagers Worcester 45, Touwpark 21. NOORDWESTE: Delicious 29, Citrusdal 14; Eagles 48, Marines 17; Majestics 45, Excelsior 31; Young Spurs 10, Invincibles 13. OVERBERG: Genadendal 62, Botrivier 14; Grabouw 33, Caledon 28; Rangers Bredasdorp 22, Black Leaves­ 7; Hawston 45, Safcol 15. SWARTLAND: Abbottsdale 35, Moorreesburg 30; Darling 36, Never Despair 12; Koringberg 32, Piketberg 27; Wesbank 35, Good Hopes­ 13. WESKUS: Hopefield 12, Langebaan 13; Saldanha 78, Paternoster 7; St. Helenabaai 21, Vredenburg 20; Young Hearts 53, Velddrif 50. WIT-SENTRAAL: Ceres 33, Hamlet 40; Hillcrest 14, Bella Vista 20; Roses 45, Delicious 29; Saron 18, Wolseley 34; Tulbagh 26, Newtons 24.