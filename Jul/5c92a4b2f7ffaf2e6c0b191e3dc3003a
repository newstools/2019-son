’N BELG het 116 uur in ’n kroeg op ’n toilet gesit om ’n nuwe Guinness-wêreldrekord te probeer opstel. Jimmy de Frenne se troon in die kroeg in Oostende was nie aan die plumbing gekoppel nie. Hy sê Guinness het nog nie ’n rekord vir toiletsittery nie, maar hy kon sy eie rekord van 100 uur verbeter. De Frenne wou 165 uur sit, maar teen 116 uur was hy te pê om aan te gaan. Hy is toegelaat om elke uur vir vyf minute te strek of die kamer te verlaat. Bewyse van sy poging is nou by Guinness ingedien vir amptelike erkenning. – UPI