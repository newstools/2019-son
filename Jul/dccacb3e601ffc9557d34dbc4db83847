DIE Cosafa- 0. 20-kampioenskappe vir vroue vind van 1 tot 11 Augustus in die Baai plaas. Die breier van SA se 0. 20-vrouespan, Simphiwe Dlu­dlu, sê Basetsana is reg om die land trots te maak en hulle allerbeste te lewer. Dludlu, wat Bantwana (die o. 17-span) in hulle tweede Fifa-Wêreldbekertoernooi in November 2018 in Uruguay afgerig het, het weer die meerderheid van daardie groep gekies om Suid-Afrika in die o. 20-kampioenskappe te verteenwoordig. Vreugde “Ons is baie opgewonde om weer sedert die Fifa-Wêreldbeker in aksie te wees. “Ek glo ons kan vreugde in die harte van Suid-Afrikaners bring in dié eerste Cosafa- o. 20-kampioenskappe wat by die huis plaasvind.” Die toernooi sal gespeel word in die Isaac Wolfson-stadion in KwaZakhele en die Gelvandale-stadion in Gelvandale. Suid-Afrika is in groep A saam met Namibië, Mosambiek en Zimbabwe. Suid-Afrika se eerste wedstryd vind Donderdag 1 Augustus 14:00 teen Zimbabwe in Gelvandale plaas.