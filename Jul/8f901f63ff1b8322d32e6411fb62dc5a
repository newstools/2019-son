‘N NEGEJARIGE meisie van Montague is as vermis aangemeld ná sy verlede Vrydag laas gesien is. Sandy-Ann Scheepers het om 14:00 naby haar huis in die Bo-Dorp vermis geraak. Volgens haar stiefpa het hy haar laas gesien toe sy van die skool af kom het en later die dag toe sy buite gaan speel het. Toe sy nie huis toe kom het die stiefpa gedink sy is saam met haar ma wat vir die naweek by 'n vriendin in Ashbury gaan kuier het. Toe die ma Maandag terugkom, het hulle Scheepers as vermis aangemeld. Scheepers het laas 'n pienk broek, groen kappietop en pienk en swart tekkies aangehad. Sy is ongeveer een meter lank, lig van kleur, het kort swart hare en het ‘n  scar onder haar linker oog. Enige een met inligting oor waar die meisietjie is, kan die ondersoekbeampte, sers. Suria Meyer, by 082 499 3860 of 021 614 8300 /8304 bel. Die misdaadlyn, 08600 10111, kan ook gebel word.       