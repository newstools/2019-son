’N NUWE permanente Wes-Kaapse polisiehoof moet voor die einde van Augustus aangestel word. Die ANC se provinsiale sekretaris, Faiez Jacobs, het so gereageer nadat dit rugbaar geraak het dat lt.genl. Khombinkosi Jula na KwaZulu-Natal verplaas is. Daar is die laaste ruk wyd oor Jula se moontlike verplasing bespiegel. Lt.genl. Sindile Mfazi, die huidige adjunk-kommissaris van bestuursadviesdienste, sal intussen instaan totdat die pos permanent gevul word. Albert Fritz, die Wes-Kaapse minister van gemeenskapsveiligheid, meen dat die polisie so ’n bietjie hulle interne politiekery moet los en hulle aandag op die misdaadprobleme in die provinsie vestig. Fritz het die aanstelling verwelkom. – News24