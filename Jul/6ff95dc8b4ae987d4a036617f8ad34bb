HEARTBEAT FM, wat in die Suid-Kaap uitsaai, bied dié naweek die gospelkonsert Seuns van Sion aan. Daar sal behoorlik geprys en gekoordans word. Die radiostasie sal ook sy eerste uitgawe van Heartbeat FM Magazine op die konsert beskikbaar stel. So sê Heartbeat FM se bemarkingsbestuurder, Peter Jaftha. Dié radiostasie is die sewende grootste Christelike gemeenskapstasie in die Wes-Kaap. Die gospelsanger Jonathan Rubain, wat ’n lid van Seuns van Sion is, sê: “Ons is opgewonde daaroor om in die Suid-Kaap te perform. “Ons wil baie graag die vriendelike mense van George ontmoet. Dit gaan ’n aand van ou gospelliedere en pinksterkoortjies wees.” Seuns van Sion – wat, benewens Rubain, Colin Mitchells, Roland Miggels, Alton Zackay en Kurt Coetzee is – reik volgende maand ’n album uit. Bel Joanne Volkwyn by 044 873 0454 vir meer inligting.