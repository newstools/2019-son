SCOTT “Razor” Robertson is optimisties oor sy kanse om die volgende coach van die All Black-rugbyspan te word. Steve Hansen gaan dié pos ontruim ná hierdie jaar se World Cup in Japan. Robertson het die Cru­saders die naweek tot ’n derde agtereenvolgende en 10de algehele Superrugbytitel afgerig. Dis nadat min mense geglo het die gewese speler is gereed om ’n groot span soos die ’Saders af te rig. Voorberei Robertson het aan Reuters gesê hy het met sy drie titels saam met die Cru­saders gedoen wat hy kon om sy kanse te versterk. “As hulle iemand soek, weet hulle nou van my,” sê Robertson. “Die proses begin in Desember. So, ek moet goed voorberei as ek ’n kans wil staan. “Ek is optimisties en as ’n mens aansoek doen, het jy mos al klaar ’n kans.”