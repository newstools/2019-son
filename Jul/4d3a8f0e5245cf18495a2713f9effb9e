VYF mense is vroeg Saterdagoggend dood toe hul motor in Blaauwbergstrand in Kaapstad aan die brand geslaan het. Stad Kaapstad se brand- en reddingsdienste het om 02:55 op die voorval gereageer. Jermain Carelse, 'n woordvoerder, sê  brandweermanne het op die toneel in Otto du Plessis-rylaan op vier vroue en een man afgekom wat aan hul brandwonde beswyk het. "Brand- en reddingdienste het met noodkake die lyke uit die voertuig gehaal. Hulle is deur Netcare se ambulanspersoneel op die toneel dood verklaar," sê  Carelse. Die toneel is aan die polisie oorhandig vir verdere ondersoek.