'N VROU is by die King Shaka internasionale lughawe in Durban met R4 miljoen se vloeibare kokaien, wat in sjampoebottels versteek is, betrap. Die 36-jarige vrou se bagasie is deursoek nadat sy vanaf Doebai op 'n Emirates-vlug geland het. Luidens 'n berig op die SABC se webwerf is die vrou op die toneel gearresteer op 'n klag van die handel in dwelms. Sy het Maandag in die hof verskyn en sal in aanhouding bly tot haar borgtogaansoek op 6 Augustus   