“ONS soek die army op elke trein op die Kaapse Vlakte.” Dít was Rita Ajam, adjunk-sekretaris-generaal van die Federation of Unions of South Africa (Fedusa) se versoek Vrydagmiddag by die parlement. Ajam sê: “Ons benodig die full might van die law om die gangsters en rowers op treine uit te roei. Dis ’n ticking time bomb. “Twee jongens het verlede week in KwaZulu-Natal ’n trein gesteel en dit vir ’n joyride gevat. “Treine word uitgebrand en ly baie skade, want dit wys Metrorail se security het gefail. “Ons vra die regering om ’n einde te maak aan al die rapes, rooftogte en geweld op die treine. Die regering spog oor nuwe treine, maar die geweld en misdaad het erger geraak. Volgens haar het gangsters en tikkoppe die treine oorgeneem en die regering moet die skuld kry. Koos Kruger, ’n verteenwoordiger van die Public Service Association of South Africa , sê: “Dis onveilig op die treine en die regering luister nie na ons of die mense nie. Die treindrywers se lewe is ook in gevaar. “Metrorail en Prasa, asook die regering, luister nie na ons as vakbonde nie. “Hulle is te bang om security­ te kry, want dit kos baie geld en hulle het nie geld nie.” Charles Botman van Wellington sê hy vang nou al 18 jaar die trein werk toe. “Ek is al beroof in ’n treinwa vol mense. Ek was op die doodstrein in 2003 toe 11 passasiers in ’n treinongeluk omgekom het. “Ek weet nie of ek lewend tuis of by die werk gaan uitkom nie.” Treine was Vrydagoggend in die algemeen betyds en baie leeg, maar later die dag is etlike treine gekanselleer. Duisende mense moes van ander vervoer gebruik maak.