DIE KwaZulu-Natalse gesondheidsdepartement het vir 'n dringende ondersoek gevra na die dood van 'n pasiënt in die RK Khan-hospitaal wat met maaiers in sy mond gevind is. Sadick Ebrahim (52) is Dinsdag in die hospitaal dood nadat hy op 19 Junie opgeneem. Ebrahim het aan 'n kwaal gely wat volgens die Nasionale Gesondheidswet nie bekendgemaak mag word nie. Simelane-Zulu sê sy was geskok oor die toestand van die pasiënt nadat 'n video voor sy dood van hom geneem is. "Ons verstaan regtig nie hoe dinge sover kon gaan nie. Ons gaan 'n deeglike ondersoek doen om vas te stel wat daarnatoe gelei het," sê sy. Sy het haar kommer uitgespreek oor die manier hoe die pasiënt gesterf het. "Hoewel daar 'n tekort aan personeel en baie pasiënte by ons hospitale is waarna ons moet kyk, maak dit nie sin dat iemand vir so lank in ons sorg is, maar tog op so 'n manier sterf nie," sê sy. - News24       