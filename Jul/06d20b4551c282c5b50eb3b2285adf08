CHIPPA United eye ’n nuwe doelskieter – die jong Augustine Kwem van Nigerië. Kwem (21), van die Seesports Football Academy in Nigerië, is ’n sterk speler met ’n gesonde aptyt vir doele. ’n Ingeligte na aan die klub sê die breier, Clinton Larsen, oorweeg om dié doelskieter te werf vir die komende Premier-sokkerliga (PSL)-seisoen. Die Israelse Premierliga-kampioen, Maccabi Tel Aviv, wou Kwem in 2016 werf. Die ingeligte sê Kwem is in aanvraag by ’n paar PSL-klubs, maar dat dit lyk asof Chippa hom gaan inkatrol. Chippa, nes baie van die PSL-klubs, sukkel maar om doele aan te teken. En aangesien Larsen reeds ’n hele paar aanwinste vir die verdediging gemaak het, maak dit net sin dat hy nou doelskieters begin oorweeg. Chippa was sover nog nie baie gelukkig met buitelandse doelskieters nie. Aristide Bancé van Burkina Faso het in sy twee seisoene by Chippa net drie doele aangeteken. Hopelik breek Kwem dié droogte – dis nou as hy gewerf word.