ADEEB Lark, beter bekend is Carl, se happy days is terug. Lark gaan weer in die Premiersokkerliga (PSL) beroepsokker speel nadat Wits sy dienste vir die volgende jaar opgeraap het. Op 25 het Lark reeds baie ervaring. Hy het in die PSL sokker gespeel vir spanne soos Santos en Ajax Cape Town. Die voormalige Milano United-speler was laas seisoen in die Nasionale Eerste Liga ook nog op die boeke van Stellenbosch. Volgens Lark het sy harde werk die afgelope twee seisoene beslis vrugte afgewerp. Intens “Ek was geduldig, het my kans afgewag en nou kry ek weer kans om PSL-sokker te speel. Ek is baie happy om in dié posisie te wees. “Ek wil enige sportman herinner dat harde werk wel betaal,” sê Lark. Hy sal nou weer saam met talle Kapenaars speel, soos Cole Alexander, Haashim Domingo en Robyn Johannes, wat ook by die Clever Boys is. “Jissie, man, maar die training is intens,” verduidelik Lark verder. “Ek het lanklaas só hard geoefen, maar ek geniet elke oomblik daarvan. My doel is om soveel moontlik goals te kry, want dit is mos my job. “Ek wil fokus op my sokker en waarde voeg by Wits,” het Lark afgesluit.