KYK, RiRi is ’n besige vrou met haar Fenty empire en haar negende studio-album, maar sy het steeds tyd gemaak om haar krieketspan by die World Cup aan te cheer. Rihanna het Maandag die Wêreldbeker-wedstryd tussen die Wes-Indiese Eilande en Sri Lank gaan kyk. Sy het elke oomblik daarvan ge-love, al was haar Windies-span aan die verloorkant. Die ster wat oorspronklik van die eiland Barbados is, het omtrent foto’s gevat en vir haar span geskree. Die 31-jarige het sommer agterna van die Windies-spelers in hul locker rooms gaan ontmoet. Ek sien op indiatoday.in die sangeres en die West Indies all-rounder Carlos Brathwaite was klasmaats op skool in Barbados. Sy het destyds ook sy spanmaat, Kraigg Brathwaite, van die boelies op die skoolbus gered. Die Windies-kaptein, Jason Holder, wat ook van Barbados is, sê dit was ’n lekker verrassing om die superster by die Riverside stadium te sien. “Ek wil haar net persoonlik bedank omdat sy uitgekom het om ons match te kyk. “Dis nie maklik vir ’n celeb om Durham toe te kom om die West Indies te sien speel nie. “Maar ek is seker die ouens het haar gees vanuit die stand gevoel. “Sy het na die aantrekkamers gekom en ’n paar van die spelers ontmoet. Dit was so refreshing.”