CHRISSY Teigen (33) het nie ’n ass nie en sy is oukei daarmee. Tog het trolls in die sosiale media tyd om gat te maak van haar plat gat. Gelukkig is die model-vrou van die sanger John Legend (40) die comeback queen. Trolls het ’n ou foto van die mammie van twee op Twitter laat trend. Hulle het ’n meme daarvan gemaak en uitgewys haar boude is eintlik non-exist­ent. Op die foto hou sy haar seuntjie, Miles, vas en haar hubby sit agter haar in die swembad met ’n gesig wat op nul staan. By die foto staan: “Wanneer jy skielik besef jou lady het geen ass nie.” Trolls moet mos nou al teen die tyd weet Chrissy gaan nie dié een op die ken vat nie. Gewoond Sy het sommer die meme retweet en geskryf: “Dit is nou al 13 jaar en hy (John) het dit geweet die eerste aand toe ons mekaar ontmoet het.” By nog ’n een skryf sy: “Almal is so gewoond aan ass shots en photoshopped Instagrams. Ek het nog nooit ’n ass gehad nie. Is dit vir party van julle nuus?” In ’n ander twiet het die swim­suit model laat hoor: “F*kk*n lamsakke sal nie ophou kla as ek my ass laat doen nie. Hulle is bored­. ’n Mens kan nooit wen nie.” Net so! Sê hulle.