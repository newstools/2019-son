DIE Springbokke is in ’n gunstige posisie om vanjaar met die louere in die Rugby Champ­ionship weg te stap. Die bonuspuntsege wat Rassie Erasmus (afrigter) se span in laas week se oorwinning teen Australië op Ellispark in Johannesburg opgetel het, beteken dat die Bokke met een punt boaan die log is. Die Bokke geniet dié naweek ’n blaaskans voordat hulle Argentinië volgende week in Salta aandurf. En ná Saterdag se gelykopuitslag met 16-16 teen Nieu-Seeland in Wellington, het Suid-Afrika die voordeel van ’n punteverskil van 14 punte. Nieu-Seeland, wat tans in die tweede plek is, sal Perth toe moet reis vir hulle laaste game teen die Wallabies. Dit beteken selfs al klop die Bokke nie die Poemas met ’n bonuspunt nie, het hulle nog steeds ’n goeie kans om die toernooi te wen. En al klop die Kiwi’s die Aussies, sal hulle dit nie net met meer as 14 punte moet doen nie, hulle sal die aantal punte waarmee die Bokke die Suid-Amerikaners klop, óók moet oortref. Saterdag se gelykop uitslag in die All Blacks se eie agterplaas sou baie meer vir die Bokke beteken het. Dit sal ook as groot aansporing dien terwyl hulle in Nieu-Seeland vir die game teen die Poemas voorberei. Vanjaar is ’n World Cup-jaar en al die spanne se voorbereiding sal gebeur wees met die wêreldskouspel in gedagte. Die Bokke het in 2009 laas die Rugby Championship gewen toe Peter de Villiers nog die Bokke se afrigter was. Om as die kampioen in die Rugby Championship gekroon te word beteken nie die Bokke is skielik nou die favourite om die World Cup te wen nie. Dit behoort egter ’n geweldige sielkundige hupstoot vir Rassie en sy span te wees as hulle dit ná 10 jaar weer kan wen.