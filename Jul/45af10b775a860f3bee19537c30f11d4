VOEL jou vel grof en droog? Dit is moeilik om jou vel in die winter gesond en glansend te hou, want die lae temperatuur veroorsaak dat jou vel baie van sy natuurlike vog verloor. Maar gelukkig hoef jy nie te worry nie, want ons het van die beste wenke gaan soek om seker te maak jou vel kry die nodige versorging. Maak seker jy smeer op die areas waar dit gewoonlik baie droog voel soos jou elmboë en bene. Om ’n gesonde vel te hê, moet jy ook die regte soort seep gebruik wat ’n bevogtiger in het. Seep is baie alkalies en kan jou vel gou uitdroog. Moet dus nie gewone lyfseep op jou gesig gebruik nie, maar eerder ’n spesiale gesig­seep. Gebruik elke aand makeup-verwyderaar en spoel wat oorbly met koue of warm water af voordat jy gaan slaap. Dit sal die oortollige opgeboude velletjies van jou hele lyf verwyder. Dít help weer jou vel om enige bevogtigingsroom beter te laat intrek.