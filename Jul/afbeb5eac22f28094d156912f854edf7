DIE vierjarige Arizona Hoy van Vishoek veg verbete teen fase 4-neuroblastoma-kanker. Sowat 250 lede van kar- en motorfietsklubs, asook insleepdienste het laas Saterdag ’n breakfast run gehou om geld in te samel vir haar mediese onkoste. Dis gereël deur Jodi Currie (25) van Dieprivier wie se partner saam met Arizona se pa in die breakdown-bedryf werk. Die breakfast run het van Dieprivier na die Long Beach Mall in Vishoek gelei en so is R12 000 ingesamel, berig die Constantiaberg Bulletin. Arizona het met chemo begin wat in Augustus voortduur. Daar word nou ook aanlyn vir die kleinding geld ingesamel by gogetfunding.com/helping-arizona-beat-stage-4-cancer.