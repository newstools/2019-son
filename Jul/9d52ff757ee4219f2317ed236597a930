NIEU-SEELAND is deur na die eindstryd van die Krieketwêreldbeker. Die Black Caps het Woensdag op Old Trafford in Manchester vir ’n reuse opskudding gesorg deur die gunsteling, Indië, in die halfeindstryd met 18 lopies te klop. Die Nieu-Seelanders sal Sondag op Lords teen die wenner van die ander halfeindstryd tussen Engeland en Australië speel. Die Kiwi's, wat in die 2015 final teen Australië verloor het, kon gister net 239/8 bereik nadat die wedstryd Dinsdag weens reën stopgesit is. Die wedstryd is Woensdag voorgesit. Indië moes 240 vir ’n sege aanteken. Maar die span van Kane Williamson (kaptein) het uitstekend geboul deur die Indiese top-orde vroeg in die beurt uit te haal. Indië is almal vir 221 lopie uitgehaal.