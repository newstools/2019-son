VERSKEIE musikante gaan ekstra oemf gee aan die Mej. Suid-Afrika-kompetisie wat volgende maand in Pretoria plaasvind. Sterre soos Sho Madjozi, Amanda Black, Nasty C, Jesse Clegg en Rowlene tree op 9 Augustus op wanneer Suid-Afrika se mooiste jong vrou gekroon sal word. Diegene wat die show daai aand nie kan bywoon nie, kan dit regstreeks op M-Net (DStv se kanaal 101) en Mzansi Magic (DStv se kanaal 161) van 17:00 af kyk. Bonang Matheba sal op die dag van die show die aanbieder wees. Sy word bygestaan deur Liesl Laurie (Mej. Suid-Afrika 2015 en nou ’n radio-omroeper) en Zavion Kotze van Wedding Bashers en Survivor South Africa: Cham­pions. Sho, wat van Limpopo kom, tree natuurlik op. Sy is ’n Tsjongarapperen het geskiedenis gemaak toe sy die eerste vroulike Afrika-kunstenaar geword het wat ’n BET-prys gewen het. Jesse – seun van oorle Johnny Clegg – tree ook op. Nasty C, gebore in Durban, snoer kragte saam met Rowlene van Elsiesrivier. Amanda van die Oos-Kaap perform ook by die show.