'N AUSTRALIESE vrou wat glo haar ma onthoof en die kop in die bure se yard gelos het, is vir waarneming gestuur. Die lyk van die 57-jarige vrou is Saterdagaand in haar huis in Sydney gevind. Haar 25-jarige dogter is in die buurman se tuin gearresteer na sy glo haar ma se kop in 'n voetpad gelos het. ABC, die nasionale uitsaaier, sê die beskuldigde het in die Parramatta-hof verskyn waar daar besluit is dat sy vir waarneming moet gaan. ABC het bygevoeg dat sy nie vir borgtog aansoek gedoen het nie. Volgens polisielede het 'n vierjarige familielid die voorval gesien en is in die hospitaal behandel vir 'n kopbesering. Brett de McFadden, 'n speurder, sê beamptes, wat die misdaadtoneel bygewoon het, het professionele hulp gekry. "Hoewel die polisie opgelei word om te reageer op alle vorme van misdade, is daar geen twyfel dat dit 'n verskriklike aanval was nie," het hy aan verslaggewers in Sydney gesê.  - News24