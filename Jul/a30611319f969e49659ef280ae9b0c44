SO
GAAN die Westelike Provinsie beslis nie die Currie Cup wen nie! Die
WP het Saterdag op Nuweland ’n gulde geleentheid weggesmyt om die Goue Leeus op
Nuweland te klop. Nadat
die Kapenaars die hele wedstryd voor was, het die Leeus in die doodsnikke die
kastaiings uit die vuur gekrap. Die span van Gauteng was met 30-28 baas nadat
die tuisspan in die rustyd met 21-10 voor was. Al
die drieë in die eerste helfte aan beide kante het van dryfmaalbewegings van
lynstane diep in die opposisie se halfgebeid gekom. Die
WP het drie drieë teenoor die een van die Leeus gescore. Die woelige haker,
Scarra Ntubeni, het twee keer agter die pale gekuier, terwyl die jong skrumskakel,
Paul de Wet, ook gaan druk het, Die
Leeus se vyfpunter het van die groot slot Ruben Schoeman gekom. Na
die rustyd het die Leeus se haker Pieter Jansen, sy span se tweede drie ook van
’n romaalbeweging van ’n lynstaan gedruk. Die losskakel, Shaun Reynolds, was in
die kol met die doelskoppe en het ook met drie strafdoele geslaag. Na sowat
55minute se spel het die Kapenaars slegs met 21-20 voorgeloop. Die
Bok-losvoorspeler Sikhumbuzo Notshe het beïndruk in sy eerste game terug in die
beginspan. Sy Bok-spanmaat Dillyn Leyds het oudergewoonte met sy ondernemende
spel die vonk van heelagter verskaf. Dit was die einste Leyds wat van gebroke
spel gaan afrond het om sy span weer die voortou te gee. Soos
in al die Streeptruie se vorige games in die Currie Cup vanjaar, het sy voorry
weer die botoon gevoer. Tyrone
Green, die besoekers se opwindende heelagter, het egter van ’n doellose skop
van Stander met ’n teenaanval gekom. Hy het van voor die middellyn die WP se
verdediging aan flarde geskeur om sy span se derde drie te druk. En
met Reynolds wat sy derde doelskop deur die pale laat seil het, het die span
van Gauteng vir die eerste keer in die game die voortou geneem. Dit het gelyky
of dit die finale spyker in die Kapenaars se doodskis was. Stander
het ’n kans gekry om nog die game met ’n langafstand strafskop te laat wen.
Ongelukkig vir die WP het die bal die regop-paal  getref. WP – drieë: Scarra Ntubeni (2), Paul de Wet, Dillyn Leyds, doelskoppe: Josh Stander (4). GOUE LEEUS – drieë: Ruben Schoeman, Pieter Jansen, Tyrone Green, doelskop: Shaun Reynolds (2), strafdoel: Reynolds (3)