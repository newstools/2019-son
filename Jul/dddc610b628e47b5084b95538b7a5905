DIE Zimbabwiese sokkerspan is nie ’n charity nie. Die spelers weier om te oefen vir hulle volgende Afcon-wedstryd as hulle nie hulle geld ontvang nie. Zifa, die sokkerbeheerliggaam in Zim, skuld glo elke speler ’n bedrag van R175 000. Dan eis die spelers ook hulle individuele bonusse van R42 500 elk vir die gelyk opuitslag (1-1) teen Uganda. Die Zimbabwiërs het gister in hulle laaste groepwedstryd teen die Demokratiese Republiek van die Kongo gespeel. ’n Sege sou die span se kanse versterk om vir die uitspeelrondes te kwalifiseer. Daar was vrese voor die afskop van gister se wedstryd dat die span van die toernooi sou onttrek. Die span se mediabeampte, Xolisani Gwesela, het egter dié gerug ontken.