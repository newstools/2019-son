'N VROU en haar twee kinders is vermoor en binne 'n kamer wat hulle in 'n huis in Soweto gehuur het, uitgebrand. Snenhlanhla Ntombela (28) en haar twee dogters, Snothile (4) en Asenele (11 maande) is Woensdagaand laas lewend gesien voordat sy en haar boyfriend na die kamer is. Die polisie soek tans na die boyfriend. Hy is nie die kinders se pa nie. Volgens 'n buurvrou het sy Donderdagoggend 'n kap teen die muur van die kamer langsaan haar gehoor, maar gedink dis Ntombela wat meubels rondskuif. Sy het om 03:00 die nag egter wakker geskrik toe sy 'n sterk rookreuk gekry het. Sy het uit die bed gespring en besef die kamer langsaan is aan die brand. Kapt. Kay Makhubele, 'n polisiewoordvoerder, sê Ntombela en haar kinders is onherkenbaar verbrand. Die polisie moedig die gemeenskap aan om die polisie te bel as hulle die boyfriend sien.  - SowetanLive 