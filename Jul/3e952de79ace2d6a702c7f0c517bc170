NÓG ’n kind van die Baaise Northerns word vermis. Anda Karelse (16) van Booysenpark is nou al langer as twee weke witweg. Haar ma, Sandra Karelse (48), is siek van bekommernis en die onsekerheid dryf haar teen die mure uit. Op Saterdag 29 Junie het Sandra haar dogter die laaste keer gesien. Anda het nie gesê waarheen sy gaan nie, maar sy het haar ma se selfoon saamgevat. Die foon was Sondag nog aan, maar daar was geen antwoord nie. Van toe af gaan die foon net op voicemail. Kapt. Sandra Janse van Rensburg, ’n polisiewoordvoerder, sê die eenheid belas met gesinsgeweld, kinderbeskerming en seksmisdade ondersoek die saak. “Sy is Donderdag 11 Julie as vermis aangemeld. Volgens haar ouers is dit nie die eerste keer dat sy wegraak nie en hulle het verwag sy sou huis toe kom. “In 2018 het haar ouers haar ook as vermis aangemeld. Nadat haar vriende haar ingelig het dat die SAPD vir haar soek, het sy teruggekeer huis toe,” sê Janse van Rensburg. Sy het op 29 Junie ’n swart hoed, wit Uzzi-top, ’n maroen rok en swart tekkies aangehad. Sandra sê haar dogter was nog nooit so lank weg van die huis af nie. “Sy het al ’n paar keer vantevore weggeraak, maar dan kom sy altyd ná twee of drie dae terug. Nou is dit al die derde week. “Laas toe sy weg was, het sy net gesê sy was by ’n tjommie in Zwide, maar ons weet nie presies waar die tjommie is nie of wat sy of haar naam is nie,” sê Sandra. Sy het intussen gaan navraag doen by die Hoërskool Loyiso in Zwide, waar Anda skoolgaan. Haar klasonderwyser het aan die ma gesê sy het nie tjommies op skool nie. “Sy het op Facebook gesê sy gaan Zwide toe, maar sy was lanklaas aktief daarop. “Ek worry, want sy het nie eens warm klere nie. Sy kan nie die koue hanteer nie en het permanent in ’n warm gown rondgeloop. “Ek kan nie slaap of eet nie. Saans huil en bid ek.” Die polisie hou Sandra gereeld op datum en sy is dankbaar vir hulle bystand. Enige iemand wat weet waar Anda is, word gevra op sers. Kelibone Mokhatla te skakel by 071 475 2327 of 041 401 3000. Hy het op 6 Julie spoorloos verdwyn nadat hy naby Grootkloof met maatjies gespeel het. Die polisie het verskeie eenhede ontplooi om na die seun te soek. Die gemeenskap het ook nag ná nag self die bosse ingevaar. Hulle het egter geen nuwe clues gekry nie. Gister het ’n groep besorgde gemeenskapslede by malls soos Baywest en die Metlife Plaza gaan soek. Enige iemand Recolin wat gewaar, kan sers. Luzuko Pehlo by 082 565 0155 of 041 401 3000 skakel.