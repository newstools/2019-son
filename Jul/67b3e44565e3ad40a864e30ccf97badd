DIE voormalige Protea-krieketspeler Pat Symcox het motoriste op sosiale media gewaarsku oor 'n reuse slaggat in Hibberdene in KwaZulu-Natal en ook sommer lekker ingeklim onder die plaaslike munisipaliteit. Symcox is erg omgekrap dat daar nie 'n enkele teken in Miami-weg, naby Amanzimtoti, is om motoriste te waarsku dat die helfte van die pad weggespoel het nie. Hy vra motoriste in die video, wat al meer as 16 000 keer gekyk is,om versigtig te wees. "Dis een van die belangrikste paaie in Amanzimtoti. Dis gevaarlik! Iemand gaan hier seer kry," sê Symcox daarin. Simon April, woordvoerder van die Ray Nkonyeni-munisipaliteit, het voorheen aan News24 gesê 'n aantal paaie is gedurende die vloede in April beskadig. Die vloede wat oor die Paasnaweek begin het, het die lewens van 71 mense geëis en het die regering gedwing om dit 'n provinsiale ramp te verklaar. - TimesLive 