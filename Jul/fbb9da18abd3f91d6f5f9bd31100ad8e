DIE enigste manier hoe die Springbokke selfvertroue vir die World Cup kan opbou, is om aanhoudend te wen. Volgens Rassie Erasmus, die Bok-breier, is dit belangrik dat sy span sy doelwitte in die Rugby Championship behaal. Die Bokke begin hulle veldtog op 20 Julie teen die Wallabies op Ellispark in Johannesburg. ’n Week later pak hulle die All Blacks in Wellington. Die coach het oor dié twee toetse gesê: “Jy kan nie selfvertroue fake nie. “Baie mense praat van confidence, maar jy kry net confidence wanneer jy wen.” Erasmus het verwys na laas jaar toe die Bokke teen Argentinië en Australië in die Rugby Championship verloor het. “Die oorwinning oor die wêreldkampioen, die All Blacks, teen alle verwagtinge in Wellington het my span baie selfvertroue gegee.” Die Bokke se selfvertroue het egter weer ’n knou gevat toe hulle teen Engeland in die eerste game van die jaareind-toer in Europa verloor het. Die selfvertroue het egter teruggekom toe die Bokke met Frankryk en Skotland afgereken het. Ongelukkig het hulle weer teen Wallis vasgeval. Kombinasies “Ons moet selfvertroue bou vir die World Cup,” het die coach gesê. “Wanneer ons Australië toe gaan, sal ons ’n paar nuwe kombinasies op die proef stel. “Ek wil graag hê die spelers moet hulle express en hul talente ten volle benut. “Ek wil egter nie hê hulle moet voel daar is ’n geweer teen hul kop nie. “Dis my job om daardie kultuur in die span te skep. “Die doelwit is om die Rugby Cham­pionship te wen. Ons wil ons selfvertroue bou en ons beste span teen Japan in ’n warm-up voor die World Cup laat speel. “Twee weke later laat speel ons weer ons beste span teen Nieu-Seeland in die eerste ronde van die World Cup,” het Erasmus verduidelik.