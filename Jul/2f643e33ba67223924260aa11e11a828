LOCAL bly lekker – blykbaar ook wat betref Manchester United se strategie om diepte vir die Engelse Premierliga te bou. Southampton se Mario Lemina (25) kan volgens Sky Sports United se derde aanwins word wat tans vir ’n Britse klub speel. Die Red Devils het reeds Crystal Palace se woelige right back Aaron Wan-Bissaka en Swansea City se talentvolle Daniel James na Old Trafford gelok. Lemina speel internasionale sokker vir Gaboen. South­ampton het hom egter toestemming gegee om met ander klubs te praat. Hy is ook nie gekies vir die Saints se oefenkamp in Oostenryk nie.