“ONS hele huis stink na stront.” So moan ’n inwoner van Azaleastraat in Uitsig, Ravens­mead, nadat hulle drein al ’n maand geblok is. Volgens Nico Schoeman het die paar dae se swaar reën dinge net vererger toe die hele huis met stront oorstroom. ’n Omgekrapte Schoeman sê: “Die stank is ondraaglik en ons kan nie die toilet gebruik nie. Ons hele huis stink na stront. “Ek het ’n twee weke oue baba in die huis en nog drie ander kleinkinders. “Ons was al verskeie kere by die Stad Kaapstad se kantore en het verskeie verwysingsnommers. “Niemand kan die drein regmaak nie. Hulle sou die pyp vervang wat na die drein in die pad loop, maar niks het daarvan gekom nie. “Nou met die swaar reën het die drein weer oorstroom en al die pooh het in die toilet opgestoot en my huis oorstroom.” Bergies Schoeman beweer hulle word nou al vier weke aan die lyntjie gehou dat die geblokte drein reggemaak sal word. JP Smith, mayco-lid belas met veiligheid en sekuriteit, sê die blokkasie van dreine is die grootste oorsaak van die oorstromings. Hy het die skuld gelê voor die deur van bergies, wat stormwaterpype blokkeer met onwettige berging van hulle goed in die dreine. Volgens Smith het hulle 176 klagtes van oorstromings en kragonderbrekings ontvang. Smith sê: “Daar was 43 klagtes van oorstromings en 122 kragonderbrekings regoor die metropool-gebied. “Daar was nege voorvalle van bome wat ontwortel is en twee gevalle waar dakke afgewaai is. “Daar was 3 640 plakkershokke geaffekteer, in Khayelitsha, Burundi, Nomzamo, Masiphumelele, Imizamo en Wallacedene. “In Parow, Edgemead, Crawford, Panorama, Durbanville en Brackenfell is bome deur die stormsterk winde ontwortel. Maar niemand is beseer nie. “Paaie in Wallacedene, Pelican Park, Ottery en Dieprivier was oorstroom. “Daar was ook kragonderbrekings in die Strand, Bonteheuwel, Observatory, Athlone, Wynberg, Nyanga, Houtbaai, Plumstead, Mitchells Plain en Guguletu.” Smith het inwoners gevra om geduldig te wees aangesien werkers van die Stad Kaapstad besig is met opruimingswerk in verskeie gebiede.