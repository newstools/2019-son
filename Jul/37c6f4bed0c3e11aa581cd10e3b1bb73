DIE Gautengse departement van menslike nedersettings wil antwoorde hê op bewerings dat R1,9 miljard, wat gebruik moes word om die emmerstelsel te vervang, die kontrakteurs verryk het. Lebogang Maile, Gautengse LUR van menslike nedersettings, het reeds gevra dat Mzwandile Masina, Ekurhuleni-burgemeester, terugvoering oor die ernstige bewerings binne sewe dae moet gee. Maile sê ook as die bewerings waar is, daar gevolge gaan wees. "Regeringsgeld moenie misbruik word om tjommies en sakemanne te verryk nie," sê Maile. - TimesLive