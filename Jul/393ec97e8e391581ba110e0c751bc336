DIE res van ons mere mortals haak nog vas by daai app wat jou laat oud lyk. Dit terwyl RiRi reeds weet hoe haar dogter sal lyk, as sy een sou hê. Rihanna het ’n foto op Instagram gelaai van ’n meisietjie wat presies soos sy lyk. Die meisie het selfs Riri se oë en daai diep cupid’s bow wat die sangeres bo haar bolip het. Selfs RiRi kon nie glo dat die kind op ’n haar soos sy lyk nie. Saam met die foto skryf sy: “Ek het amper my foon uit my hand laat val. Hoe?” Snoop Dogg is net so geskok. Hy het ge-comment: “Wanneer het jy dan ’n baba gekry?” Van die sangeres se fans meen iets is nie reg nie. Volgens hulle is die enigste verduideliking hiervoor dat die dogtertjie verlangs familie van RiRi is.