DIE staat se stryd om Amina Fonguh Okpara agter tralies te hou, is verby. Dis omdat die 49-jarige Okpara, wat oorspronklik van Kameroen is, op borgtog vrygelaat is. Okpara is die bestuurder van die Al-Noor-kinder-en-jeugsorgsentrum in Woodstock. Sy het gister weer met haar skilpadstreke die hof binnegekom en soos gewoonlik in die dock gesit. Okpara het na bewering korrupte dealings met beamptes van die polisie­ en van home­ affairs gehad. Verwyder Sy is verlede maand op klagte van korrupsie en bedrog gearresteer. Die Wes-Kaapse departement van maatskaplike ontwikkeling het 17 kinders laas maand uit Al-Noor verwyder. Dis ná beweringe van fisieke en seksuele mishandeling. Okpara staan ook tereg op vyf klagte van die oortreding van die Immigrasiewet en dwarsboming van die gereg. By haar vorige verskyning het die staat aangevoer daar is ’n sterk vermoede dat Okpara uit die land sal vlug as sy borgtog toegestaan word. Landdros Reaz Khan het egter gesê daar is geen bewyse dat Okpara haar enigsins voorberei en beplan het daarvoor om die land te verlaat nie. Khan voer aan as Okpara uit die land wou vlug, kon sy dit al in 2003 en 2012 gedoen het. Dis omdat sy destyds dieselfde klagte – bedrog en korrupsie – as nou face. Khan sê: “Dis duidelik dat sy van Suid Afrika ’n tuiste gemaak het. “Sy het bates in die land en haar kinders is hier.” Hy sê ook wat Al-Noor betref, is geen klagte teen Okpara gebring nie. “Dis duidelik dat dié saak nog nie naby gereed is nie,” het Khan aan die hof gesê. Khan het Okpara borgtog van R5 000 toegestaan. Hy meen dis omdat dit nie in belang van die publiek is om haar agter tralies aan te hou nie. Sy is egter streng borgtogvoorwaardes opgelê. Okpara: Die saak is tot 22 November uitgestel vir nader ondersoek.