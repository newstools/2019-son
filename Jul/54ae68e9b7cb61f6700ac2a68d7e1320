DIS weer tyd vir GrandWest se bekende jazzkompetisie met die lekker pryse. Dit vind in September en Oktober plaas, maar elke Woensdagaand in Augustus kan die deelnemers vir hulle oudisie oefen. Die eerste oefensessie is op 7 Augustus tussen 21:00 en 23:00 in GrandWest se Jackson Hall. Daar sal ’n band wees wat sangers begelei terwyl hulle oefen. Registreer tussen 19:00 en 20:00 vir oefensessies. Dis nou al die 11de jaar agtereenvolgens dat die kompetisie plaasvind. Dis vir sangers wat nie professionals is nie en ’n platform soek om hulle talente bekend te stel. Diegene wat wil inskryf, kan GrandWest se webblad, suninternational.com/grandwest, besoek en enige song op die Open Mic Jazz (OMJ) se lys van songs kies. Die oudisies is Woensdagaande in September Jy kan die registrasievorms daar invul. Registrasie vind plaas tussen 19:00 en 20:00. Daar sal 30 oudisies wees in elke sessie. Inskrywings vir die kompetisie is gratis. Dié wat eerste opdaag, word eerste gehelp. Die wenner kry onder meer R40 000, tweede plek R15 000 en derde plek R10 000.