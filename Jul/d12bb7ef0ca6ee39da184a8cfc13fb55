DIE polisie in Steenberg het ’n 32-jarige man vir die besit van ’n onwettige vuurwapen gearresteer. Volgens ’n polisiewoordvoerder, kapt. FC van Wyk, het lede van die Steenberg-polisie die man gister 06:30 in St. Alexander Circle in hegtenis geneem. “Ons lede was besig met misdaadvoorkoming weens die geweld en skietery wat tans hier aan die gang is. “Hulle het mense gestop en deursoek. ’n Verdagte is deursoek en ’n CZ 9 mm-pistool, asook verskeie koeëls, is by hom gekry.” Volgens van Wyk sal die man binnekort in die Wynberg-landdroshof verskyn.