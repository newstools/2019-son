ASHTON. – Oupa Andrew Tengeni Mamshiyani het Sondag sy 115de verjaardag gevier. Son het onlangs oor Mamshiyani berig toe hy gaan stem het. Mamshiyani glo hy is die tweede oudste lewende mens op aarde. Oom Fredie Blom van Kaapstad het ook vroeër vanjaar 115 jaar oud geword. Saterdag het die ANC-politikus Cameron Dugmore Mamshi­yani bederf met ’n partytjie. Gesond ­Mamshiyani was skoon uit die veld geslaan om ’n dag voor sy verjaardag ’n paartie te kry. Hy is nog baie gesond en hou hom elke dag besig in sy groentetuin. Mamshiyani is omring deur sy vrou, Spaas (86), hulle sewe kinders, en agterkleinkinders en dié se kinders. Volgens die oom is die resep vir sy lang lewe sy baie gebede en om Bybel te lees. “Ek is so dankbaar vir wat ek in die lewe het,” het Mamshiyani gesê.