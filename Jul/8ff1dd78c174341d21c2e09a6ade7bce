BUSISIWE Mkhwebane, openbare vervolger, meen pres. Cyril Rama­phosa eerbiedig nie die Grondwet nie. Sy meen hy moes opgetree het teen die minister van openbare ondernemings, Pravin Gordhan. Die openbare vervolger het Gordhan vroeër skuldig bevind aan “onbehoorlike optrede” oor sy besluit dat Ivan Pillay, voormalige adjunk-kommissaris, se pensioen deur die Suid-Afrikaanse Inkomstediens uitbetaal mag word. Sy het toe aanbeveel Ramaphosa moet dissiplinêre stappe teen Gordhan doen. Mkhwebane het aan Ramaphosa geskryf hy eerbiedig nie die Grondwet nie. Gordhan se regspan het ’n hofaansoek ingedien en gevra dat Mkhwe­bane se verslag tersyde gestel word. Hulle het ook gevra vir ’n bevinding dat sy nie kragtens die Grondwet of die Wet op die Openbare Beskermer opgetree het nie. Die presidensie het gesê daar sal ná die hofuitspraak oor Gordhan besluit word. – News24