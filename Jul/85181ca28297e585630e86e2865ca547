ROBERTSON. – ’n Taxi guardjie­ het die dood wonderbaarlik vrygespring toe die taxi waarop hy werk, gisteroggend skielik aan die brand geslaan het. Gerswinn Stevens, die guard­, sê kort nadat die taxi driver die taxi gestart het, was daar skielik vlamme. Stevens sê hy kon betyds uit die bussie spring voor hy sou vlam vat. “Ons ry elke oggend skoolkinders. “Dit sou in ’n disaster ontaard het as daar kinders in die taxi was,” het Stevens nog duidelik geskok gesê. Volgens hom is hy baie gelukkig dat hy deur die vlamme kon vlug. Verlies Mense het gisteroggend groot geskrik toe hulle die taxi sien brand. Een vroutjie sê dat sy gedink daar is mense in die taxi. “Ek het net gegil, maar toe verneem ek dat daar niemand in die taxi is nie,” het die vrou aan Son gesê. Die taxi-eienaar, Rowen Smith, kon gisteroggend net verslae toekyk hoe sy taxi brand. Mense het probeer om die vlamme met sand onder beheer te bring, maar dit was reeds te laat. Smith sê hy het nie vers­ekering op die taxi gehad nie. Volgens Smith is dit ’n groot verlies vir sy besigheid. Die brandweer het die vlamme kom blus.