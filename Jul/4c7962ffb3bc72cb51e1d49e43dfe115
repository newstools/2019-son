SUID-AFRIKA se mans- en vroue-studente se sewesrugbyspanne is op ’n mission om goud te wen op die jaar se Student Games in Napels in Italië. Albei spanne sal van vandag tot Sondag aan dié spele se sewesrugbytoernooi deelneem. Die voormalige Blitsbok en student van die Noordwes-Universiteit (NWU Pukke) Lungelo Gosa sal die mans in Italië aanvoer. Die Blitsbok Kurt-Lee Arendse, wat by die Universiteit van Wes-Kaapland (UWK) studeer, is ook by die SA Studente ingesluit. UWK se Clement Trout is ook as spanleier gekies, met Pieter van den Berg (NWU) weer die hoofafrigter. Die mans het laas jaar goud gewen. Onder die vroue is daar ook ’n paas nasionale spelers, soos die Blitsbokke Rights Mkhari en Nadine Roos. Geloot Mkhari voltooi haar studies deur die Universiteit van Venda en Roos studeer aan die Universiteit van Pretoria. Die mans kom in die toernooi se groep A teen Rusland, Roemenië en Argentinië te staan. Die vroue is in groep B saam met Rusland, België en Argentinië geloot.