’N KOMPETISIE waarin toordokters mekaar dié naweek in eSwatini (Swaziland) die stryd sou aansê, is luidens ’n verklaring­ deur die regering van eSwatini verbied. Die toorkompetisie sou in Manzini plaasvind. Dié land word met ’n ystervuis deur koning Mswati III regeer. Hy is een van die wêreld se laaste absolute monarge. “Die voorgestelde kompetisie van toordery en towerspreuke is ongehoord in die land. “Dit word beskou as ’n afwyking in die lewe van die mense van eSwatini,” het Percy Simelane, ’n regeringswoordvoerder, gesê. “Die regering sal ’n kompetisie van dié aard nie toelaat nie.” – AFP