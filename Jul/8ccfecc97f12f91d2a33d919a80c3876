DIE SAUK het uitgevaar teen die dreigement op sosiale media wat teen sy joernaliste gemaak is. Die nasionale uitsaaier sê hy neem die dreigemente ernstig op en dat dit vir die joernaliste moeilik maak om akkurate nuus aan die publiek te lewer. Vuyo Mthebu, woordvoerder van die SAUK, vra die publiek om 'n veilige ruimte aan hul joernaliste te gee om hul werk te doen op 'n manier wat deursigtigheid en verantwoordbaarheid waarborg. Mthembu sê hul reaksie is oor die dreigemente wat oor die algemeen oor Twitter en ander sosiale media-platforms gemaak is en nie oor 'n spesifieke voorval of intimidasie van 'n enkele joernalis nie. Mthembu sê as die publiek enige probleme het met hoe die SAUK omgaan om oor sekere kwessies verslag te doen, moet hulle klagtes na die relevante owerhede neem.  - SowetanLive