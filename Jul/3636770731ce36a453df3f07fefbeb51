TWEE vrou is Vrydagaand kaal uitgetrek voordat hulle aan die brand gesteek is ná die liggaam van 'n vermiste 12-jarige seun in Limpopo gevind is. Die seun, Thabelo Muila, is op 10 Junie as vermis aangemeld. Sy liggaam is Vrydag om 10:00 uit die rivier naby Ha-Mashau gehaal. Brig. Motlafela Mojapelo, 'n polisiewoordvoerder, sê die inwoners het teen 22:00 bymekaar gekom, die vroue met verskeie voorwerpe aangeval voordat hulle kaal uitgetrek en aan die brand gesteek is. Toe die polisie en nooddienswerkers op die toneel kom, was die twee vroue,  Hulumeni Sarah Masiagwala en  Mudziwa Esther, reeds erg gebrand. Mojapelo sê een van die vroue is op die toneel dood verklaar terwyl die ander een in die hospitaal dood is. Die inwoners, het volgens 'n voorlopige ondersoek, ná die aanval na 'n 79-jarige man se erf gegaan en drie van sy huise afgebrand. Hy het sonder enige beserings weggekom. Twee verdagtes (16 en 17 jaar oud) is Saterdagmiddag gearresteer. Lt. Genl. Nneke Ledwaba, Limpopo sê polisiekommissaris, het die voorval veroordeel. Ledwaba sê die polisie gaan genadeloos wees met mense wat gereg in eie hande neem. - News24