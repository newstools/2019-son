MINSTENS vier mense is gister ernstig beseer in twee ongelukke in die Kaapstad-area. Twee vroue en ’n man is by Oudekraal naby Kampsbaai beseer toe die motors gebots en een van die karre aan die brand geslaan het. Volgens Kenny Africa, Wes-Kaapse verkeershoof, was Victoriastraat tussen Houghtonweg en die Twelve Apostles Hotel gesluit. “Die twee vroue en een man is albei ernstig beseer.” Die ongeluk het gister­oggend in Brightonstraat in Kraaifontein gebeur. Volgens Russel Meiring, ’n woordvoerder van ER24, het paramedici 08:03 op die toneel aangekom. Gelê “Twee motors en ’n motorfiets was in die pad en nog ’n motorfiets het langs die kant van die pad gelê. “Die 23-jarige man het meters ver van sy motorfiets in die middel van die pad gelê. “Hy het verskeie beserings aan sy bene gehad.” Die man is na die Tygerberg Hospitaal geneem.