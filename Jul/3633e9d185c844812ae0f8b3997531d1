DRIE rapists van die Alexandria-gebied is in totaal 39 jaar tronkstraf opgelê. Manyathi Tshonisile Gazi (58) is vir ag jaar tronk toe gestuur vir die verkragting van ’n 13-jarige meisie. Dié rape het in Januarie in Kenton-on-Sea gebeur. Kapt. Mali Govender, ’n polisiewoordvoerder, sê die meisie het saam met maatjies gespeel toe die verdagte haar na bosse gelok en verkrag het. Die meisie se ma is van die voorval ingelig. Sy het haar kind uit die ou se kloue gered en die saak by die polisie aangemeld. Die verdagte is kort daarna gearresteer. Yona Bongani Dzuzu (29) is vir twee sake tronk toe gestuur. Hy het 10 jaar gekry vir die rape van ’n 10-jarige meisie in Oktober 2015 en drie jaar vir poging tot verkragting van ’n 13-jarige meisie in Desember 2018. Die 19-jarige Miles Maroon is gevonnis tot nege jaar tronkstraf elk vir twee sake. In April 2017 het hy ’n 14-jarige meisie in Alexandria met ’n mes gedreig en verkrag. In Mei 2017, terwyl hy op bail uit was vir dié saak, het hy ’n 15-jarige meisie met ’n baksteen aangeval en verkrag. Brig. Morgan Govender, groepbevelvoerder, was vol lof vir die lede se harde werk in die ondersoeke.