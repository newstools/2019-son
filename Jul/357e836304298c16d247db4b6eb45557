OM UDUBS te klop is mission accomplished. Dís hoe Jarryd Buys, coach­ van die Madibaz-rugbyspan, sy span se sege oor die Universiteit van Wes-Kaapland beskryf. Die studente van die Baai het UWK gister in Stellenbosch op die tweede dag van die Ussa-week van Universiteitsport SA met 15-7 geklop. Die Baaienaars het sake by die afbreekpunte oorheers en talle kere omgekeerde besit bewerkstellig. Behalwe vir Jacques van Zyl (haker) se drie kon Udubs nie die Baaienaars onder druk plaas nie. Buys verduidelik: “Dit is nogal soete wraak, veral in die lig daarvan dat ons ons Varsity Cup-status aan hulle (UWK) moes prysgee.” MADIBAZ – drieë: Riaan Esterhuizen, Ruan Jonker; doelskop: Luvo Claassen; strafskop: Tristan Fourie. UWK – drie: Jacques van Zyl; doelskop: Keagan Fortune CPUT is in sy A2-wedstryd met 5-34 deur dié baie sterk span van Bloemfontein geklop. Petersen sê: “Ons het teen ’n Varsity Cup-span gespeel. Dis moeilik, veral as daar gekyk moet word na waar ons nou is met die span, maar ons maak vordering.” SUT – drieë Quinton Vorster (2), Jason Raubenheimer (2), Frederick Fouché; doelskoppe: Johannes de Jager (3); strafskoppe: De Jager (1). CPUT – drie: Keadon Consul. 