LADISMITH. – Die bosse rondom die woonbuurt Sakkiesbaai is besig om ’n kopseer vir inwoners hier te word. Dis in dié einste bosse waar daar nou gerape en drugs versteek word. ’n Informant vertel: “Daar is al weer ’n meisie na bewering gerape. “Ons gemeenskap herstel dan nou nog ná die rape van daai arme negejarige meisie van die laaste voorval. “As die bosse nie uitgekap en die riete by die dam nie uitgehaal word nie, kan sulke voorvalle weer gebeur.” ’n Meisie (15) is die jongste slagoffer van ’n beweerde rape: “Die voorval het ook in die bosse gebeur wat die woonbuurt omring. “Die kinders rook ook soggens dagga in die bosse voor hulle skool toe gaan,” vertel ’n ingeligte na aan die ondersoek.” Verlede jaar was die woonbuurt up in arms toe ’n ouballie van oor die 60 jaar ’n 9-jarige meisie gerape het. Sy is so erg verkrag dat sy in die George Hospitaal geopereer moes word. David Opperman, gemeenskapsleier sê: “Ek bepleit al lankal voor die rape-voorvalle dat die bosse uitgekap en die gebiede beveilig moet word. “Ons kan nie sulke tragedies in ons gemeenskappe verder duld nie.” Inwoners kla ook gereeld oor straatligte wat soms glad nie brand nie. Kapt. Malcolm Pojie, polisiewoordvoerder sê: “Die 16-jarige verdagte is ná die voorval gearresteer op die vermoede dat hy die 15-jarige verkrag het. Die saak is uitgestel tot 2 Augustus.”