BODY building se gewildheid in die Wes-Kaap neem by die dag toe. Saterdagaand was die saal propvol toe die grootste kompetisie van die jaar, Battle of the Titans VII, in die oudito­rium van die Hoërskool Durbanville gehou is. Gehalte Die kompetisie is deur Physical Culture Associa­tion South Africa aangebied. Die gehalte van die deel­nemers was oudergewoonte hoogstaande. Dis duidelik dat die WP se spiermanne goed met die bestes in die land vergelyk. Kenan Langeveld van Firgrove was een van die talle plaaslike uitblinkers. Hy het die o. 85 kg-afdeling vir senior mans gewen en was ook die beste spierman in die Classic vir mans oor 175 cm. Morné van der Berg van Gauteng het die Titans VII bodybuilding- en fiksheidskompetisie gewen. Terra Dlodlo van Oos­Londen was die beste deelnemer in die o. 95 kg-afdeling.