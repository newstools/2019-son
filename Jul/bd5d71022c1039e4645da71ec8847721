DIE polisie in Oos-Londen het twee mans gearresteer vir die diefstal van waterkrane en watermeters. Kapt. Mluleki Mbi, ’n polisiewoordvoerder, sê dis nadat die polisie gereageer het op inligting. Hulle is ingelig dat iemand met munisipale watermeters in Baysville tamper. Die polisie het ’n 27-jarige man gearresteer nadat ’n water­meter en drugs in sy besit gevind is. Nader ondersoekwerk het die polisie gelei na ’n scrap yard in Southernwood waar die verdagte sy loot na bewering verkoop het. Daar het die cops afgekom op watermeters en krane. Noppies Hulle het die eienaar, ’n 22-jarige man, gearresteer vir die besit van vermoedelik gesteelde goedere. Die twee sou gister in die hof verskyn. Die Buffalostad-munisipaliteit is in sy noppies met die arrestasies. ’n Munisipale woordvoerder, Samkelo Ngwenya, sê sedert Februarie is 100 soortgelyke misdade aangemeld. Daarvan is 14 net verlede week gepleeg. Derduisende liters water is vermors weens dié misdade. Ngwenya sê die munisipaliteit het ook klagte teen die twee verdagtes gemaak.