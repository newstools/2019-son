MENSE in Burkina Faso maak poppies wat heel anders lyk as die tipiese Barbie-poppe wat die winkelrakke vol staan. Charles Meavi, een van die plaaslike verkopers, sê: “Al die poppies word van materiaal uit Afrika gemaak. Ons probeer om baie mense hierby te betrek. Ons wil hê hulle moet goed koop wat 100% plaaslik is.” Abibou Mare, die baasbrein agter Doll-Mania, sê: “ ’n Afrika-Barbie – hoekom nie? Ons het só iets nodig. Ons hou nog van die wit Barbies, maar daar is ’n groter resemblance wanneer die pop só lyk. “Jy kan hulle aantrek dat hulle soos jy lyk. Jy kan ook hulle hare – krulhare – soos joune doen. “Dadelik het jy ’n sterker band met die pop.” – Parent24