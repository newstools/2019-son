DIE snerpende Kaapse weer het ’n derde lewe geëis. ’n Bergie het Sondag deur die nag op Rocklands-strand in Three Anchor Bay verkluim. Die onbekende man is genader deur nog ’n hawe­lose wat erg bekommerd oor die ou was. Hy wou vir hom sy kombers gegee het. Maar toe dié helper nader gaan, vind hy uit die ou lê stil met stokstywe oë. Mogamat Cassiem Burns (58), wat al vir langer as 20 jaar op die strate van Seepunt woon, sê hy het die grootste skok van sy lewe gekry. Burns sê hy het die ou jammer gekry en toe besluit om nader te gaan.