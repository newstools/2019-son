‘N PARAMEDIC van ER24 wat Maandag ‘n pasiënt hospitaal toe moes neem, moes toe sommer self daar oornag. Hy het Maandag op ‘n oproep gereageer van 'n man wat in sy bakkie in Paulstraat, Potchefstroom vasgevang is nadat hy in 'n heining vasgery het. Volgens Russel Meiring, ER24-woordvoerder, het die pa van die pasiënt die paramedic oppad na die hospitaal met die vuis in die gesig geslaan. Die paramedic het toe die ambulans afgetrek en uitgespring om die situasie verder te vermy. Die pa het toe uit die ambulans geklim en in ‘n bakkie gespring wat agter hulle gery het. Die paramedic herstel tans in die hospitaal. "Hy sê hy weet nie wat gebeur het nie. Volgens hom het hy nog gery toe die pa skielik afhaak. Wat daartoe gelei het, is 'n mystery," sê Meiring. Meiring sê die pa is wel gearresteer. -  News24