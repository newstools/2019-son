DIE ANC moet oudpres. Jacob Zuma se bewerings van spioenasie teen sommige partylede ondersoek. Só sê Des van Rooyen, die voormalige minister van samewerkende regering en tradisionele sake. Van Rooyen meen die bewerings is sensitief en dat hy geskok is oor die name wat Zuma by die kommissie van ondersoek na staatskaping genoem het.Volgens Zuma het van die ANC-lede as spioene vir die apartheidsregering gewerk. Van Rooyen sê dit 'n ernstige bewering wat Zuma maak omdat hulle baie lewens verloor het. "Dié wat ons gelei het, het hul lewens weens informante verloor. Om sulke mense as informante te brandmerk is 'n ernstige aantyging. Die mense was verantwoordelikhede binne die regering en ANC gegee. Dit wil sê ons revolution is nie in veilige hande nie," sê Van Rooyen. "Persoonlik dink ek die ANC moet hierdie saak ernstig opneem. Die ANC moet 'n platform skep om al dié bewerings dringend te ondersoek." Van Rooyen se reaksie volg ná Zuma by die kommissie gesê het Ngoako Ramatlhodi, die voormalige minister van openbare dienste en administrasie, was 'n spioen vir die apartheidsregering.Ramatlhodi het dit ontken en aangebied om 'n leuenverklikkertoets te ondergaan.Zuma jet Dinsdag sy tweede verskyning voor die kommissie gemaak. - SowetanLIVE