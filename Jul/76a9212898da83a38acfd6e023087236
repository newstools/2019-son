“EK HET nie gaan lê nie, want die Here is my toevlug.” So vertel die gospelsanger en regisseur Jonathan Rubain. Hy is baie opgewonde oor sy konsert in die Grand Arena, GrandWest. Rubain sê dis sy passie vir gospelmusiek en vir die werk van die Here wat hom dra. “Dit was altyd ’n droom om ’n konsert by GrandWest te hou en nou word dit ’n werklikheid.” Die top-gospelkunstenaars wat Pinkstermusiek sing, gaan die Grand Arena laat dreun met die gospelkoortjies. Daar is ’n honger na Pinkstermusiek, want dit bring herlewing. Wanneer die volk in eenheid die Here aanbid, gee die Here sy seën. Rubain is van mening as jou motief as gospelkunstenaar reg is, sal God jou seën en jou lei na die hawe van jou begeertes. Baie gelowiges wil nie vermaak word nie. Hulle soek die krag van God, want dit verander lewens. Moenie dié konsert misloop nie. Dit gaan ’n belewenis wees. Die beligting en produksie gaan baie se harte diep raak. Jonathan Rubain bied op 31 Augustus Pinkster in GrandWest aan. Gaskunstenaars wat ook gaan optree, is Roland Miggels, Kurt Coetzee, Alton Zakay, Ischka Grootboom, Leandra Basie en Colin Mitchells.