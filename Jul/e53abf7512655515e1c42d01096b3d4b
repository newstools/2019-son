AS JULLE net so nuuskierig is soos ek oor Bonang Matheba se berk, sal julle elke Vrydagaand voor die kassie moet sit en haar show kyk. Die Suid-Afrikaanse TV-persoonlikheid het op Twitter geskimp haar nuwe ou gaan op Being Bonang gesig wys. Die show is nou al in sy derde reeks. Dit word Vrydae 19:00 op 1Magic (DStv se kanaal 103) uitgesaai. Sy het van haar fans op Twitter gevra wat tans die kwaaiste song in Mzansi is omdat sy met iemand daaroor stry. Pleks dat iemand haar antwoord, het haar fans hardop gewonder met wie hulle Queen B dié gesprek het. Aan een fan het sy gesê: “Dis nie jou besigheid nie.” Aan ’n ander een het sy gesê: “Kyk Being Bonang.” Daar is mos laas geskinder Bonang se berk is die skatryk Albanese sakeman en voormalige sokkerster Fatmir Hysenbelliu. Almal is mos nuuskierig om te kyk wat klap soe. Dís mos hoe jy kykers lok.