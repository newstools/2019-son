'N 84-JARIGE man bevraagteken die betroubaarheid van die Shosholoza Meyl nadat hy amper sy broer se 98ste verjaarsdag misgeloop het. Sampo van Antwepen sê hy het sy kaartjie ses weke vooruit bespreek, maar is eers die dag voor hy moes vertrek in kennis gestel dat sy trein gekansalleer is. Hy is aangeraai om die bus te vat of om sy geld terug te kry. Hulle sou met die Translux- of Greyhound-busdiens ry, maar dit was nie die geval. Volgens Van Antwepen was dit ook ‘n nare ervaring. Hy het besluit om die trein terug huis toe te vat, maar is die keer deur vertragings opgehou. Die trein was reeds vier ure laat toe hulle vertek. Met 150 km in die rit het die trein in Colesberg gebreek. - TimesLive