KEENEN Jooste het sy titel as Wes-Kaapse o. 18-tafeltenniskampioen behou. Jooste, ’n gr. 11-leerder aan die Hoër­skool De Kuilen, het in die skoolvakansie sy titel in die Wes-Kaapse toernooi in Saldanhabaai verdedig. Jooste was in ’n groep van 20 spelers van die Belhar-tafeltennisklub wat aan die toernooi deelgeneem het. Die klub, wat in die Ravensmead­gemeenskapsaal oefen, lok spelers van Khayelitsha, Nyanga en Mitchells Plain. Kelvin Smith, hoof-afrigter by die klub, sê hy is baie trots op wat sy spelers vermag het.