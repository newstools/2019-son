'N MAN wat gekoppel word aan 'n perlemoenfasiliteit wat in Maart vanjaar in Century City ontdek is, is Donderdag deur die Valke gearresteer. Kai Yan het reeds Donderdag in die Kaapstadse landdroshof verskyn op klag 
van die bedryf van perlemoen. Yan se saak is uitgestel na 24 Julie. Hy is Maandag gearresteer. Kapt. Philani Nkwalase, 'n Valke-woordvoerder, sê twee ander verdagtes, wat reeds in Maart gearresteer is, se saak is reeds voor die hof. In 'n ander saak is vier buitelanders ook gearresteer nadat 'n pakhuis vol perlemoen in Milnerton ontdek is. Die polisie het toe beslag gelê op altesaam 19 032 uitgedroogte- en 5 064 vars perlemoene en R179 680 in kontant. 