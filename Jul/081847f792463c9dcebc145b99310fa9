Sean Russel en Rozanne Latolla van Rosedale in Uitenhage vertel hoe hulle na bewering deur ‘n polisieman van die Kamesh-polisiestasie aangerand is. Die polisieman het glo vir Latolla geskop, haar hare getrek en haar deur die gesig geklap terwyl Russel blykbaar met ‘n gun oor die kop geslaan is, dat die bloed spat en sy hand beseer is. Latolla moes met ‘n beseerde been en al die nag in die selle deurbring, nadat sy gearresteer is vir die aanranding van die polisiebeampte. Dit nadat sy hom teruggeklap het. Hulle vrees nou die polisieman en is te bang om ‘n saak by die polisie te maak. Hulle het egter hulle prokureur gaan sien, en die sal terugkom na hulle toe. 