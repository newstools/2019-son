DIE gemeenskap van Hanover Park gaan aanhou betoog totdat daar aan hulle eise voldoen word. Gatvol inwoners het Woensdag douvoordag die strate in en om Hanover Park beset oor die bendes wat hulle gemeenskap oorneem. Hulle het vreedsaam met plakkate betoog oor die bendegeweld en die skietery wat onskuldige lewens eis. Die inwoners kla oor die gebrek aan polisiëring en sigbare polisiëring in hulle gemeenskap. Volgens Mansoer Arendse van Hanover Park Con­cerned Citizens was die shutdown redelik suksesvol. Arendse sê: “Die skietery gaan net aan. Daar was Woensdagaand weer ’n skietery. “Die polisie is nêrens te sien as daar ’n skietery is nie. Maar as daar ’n vreedsame betoging is, dan is daar ’n vrag cops. “Die skoolkinders kan nie buite speel nie uit vrees dat ’n dwaalkoeël uit ’n gangster se gun hulle kan tref. “In Hanover Park is daar 95% goeie mense en 5% van die gemeenskap word deur gangsters gevange gehou. Griewe “Dit is tyd dat ons die strate terugneem en veilig hou.” Volgens Arendse het hulle ’n memorandum met griewe aan die hoof van die Philippi-polisiestasie oorhandig.