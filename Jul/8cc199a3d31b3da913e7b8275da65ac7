VYF mense is in die Oos-Kaap op 'n klag van veediefstal gearresteer nadat hulle met 30 skape in 'n taxi betrap is. Kapt. Ursula Roelofse, 'n polisiewoordvoerder, sê die mans is glo deel van ‘n sindikaat wat tussen die Oos-Kaap en Vrystaat doenig is. Die mans, tussen die ouderdom van 22 en 39 jaar, het Maandag in die Aliwal-Noord-landdroshof verskyn. Hul arrestasie kom na 25 skape vroeër vandeesmaand gesteel en in 'n gat weggesteek was. Die polisie het na 'n tip-off die skape op 'n plaas in Avondale gekry. Die boer het al 25 skape dieselfde dag nog teruggekry. - News24         