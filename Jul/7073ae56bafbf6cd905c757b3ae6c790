VIER mans is Dinsdagaand in Athlone gearresteer op klagte van die onwettige besit van dwelms en onwettige ammunisie. Een van die verdagtes is gearresteer nadat daar Tik en Mandrax-tablette op hom gekry is. Volgens André Traut, ‘n polisiewoordvoerder, het die flying squad in Silvertown patrolleer toe hulle 'n verdagte man sien. Hulle het die 26-jarige man genader, wat toe van die dwelms ontslae wou raak. Hy het dit op 'n huis se dak gegooi. Traut sê na die polisie die dwelms gevind het, het hulle 'n huis deursoek wat die verdagte aan hulle uitgewys het. “In die plafon van die huis is daar toe 19 onwettige doppies gekry,” sê Traut. Twee mans (29 en 52) is toe vir die onwettige besit van ammunisie gearresteer. Die vier sal in die hof verskyn sodra hulle aangekla word.     