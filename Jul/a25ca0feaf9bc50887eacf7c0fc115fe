BUSISIWE Mkhwebane het in 'n ondersoek, na 'n multi-miljoen rand toilet-tender in die Oos-Kaap, bevind twee prominente ANC-leiers het nie die toekenning daarvan beïnvloed nie. Mkhwebane het wel die ondersoek na die Valke en batebeslagleggingseenheid verwys om enige oortredings te ondersoek van geïmpliseerde partye, insluitend diegene met politieke bande. Die Daily Dispatch het in 2015 oor die tender berig. Dit het Gwede Mantashe, minister van minerale en hulpbronne sowel as Lindiwe Zulu, minister van maatskaplike ontwikkeling, en haar seun geïmpliseer in die R631 miljoen tender aan 'n maatskappy genaamd Siyenza. Siyenza moes 66 000 toilette in die Amathole-distriksmunisipaliteit bou. Mantashe se vrou, NOlwandle, is ook met die maatskappy verbind. - News24