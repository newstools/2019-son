NA ongeveer 10 maande se kontruksie werk is 'n nuwe taxi-rank van byna R16 miljoen rand in Masiphumelele geopen. Die nuwe taxi-rank is op die hoek van Kommetjie en Pokela-strate in Masi geleë. Sowat 65 taxi's sal gebruik maak van die rank, wat Vrydag deur die mayco-lid belas met vervoer, Felicity Purchase, geopen is. Omdat die rank onder een van die 13 ranks is wat langafstand veroer van pendelaars doen, sal dit 24 uur elke dag van die week, sowel as oor naweke, bedryf word. Purchase sê: "Ons het almal geduldig gewag en is trots op die eindresultaat. Dit is modern en ontwerp om maklike toegang te verseker vir operateurs en pendelaars." Ongeveer 4 000 pendelaars sal van die rank gebruik maak. Die rank het twee ingange vir taxi's in Chasmay en Pokela strate, en twee uitgange in Tambo en Pokela strate. Dit verseker maklike vloei van verkeer na en van die rank. Daar is ook ses laai paaie. "Openbare vervoer moet so gerieflik as moontlik wees en hoe beter die vloei van verkeer, hoe korter die wagtyd vir pendelaars. Die drop-off-en-pick-up punte het ook onderdak beskerming teen son en reën bied en die loop-bane toeganklik wees ook vir mense met spesiale behoeftes," aldus Purchase. Plaaslike inwoners en kontrakteurs het ook uit hierdie projek baat gevind, met tydelike werksgeleenthede. Ten minste R942 000 is op tydelike werksgeleenthede vir plaaslike inwoners bestee. 'n Verdere R118 300 is betaal aan subkontrakteurs van Masiphumelele. Verder is die rank ook toegerus met 'n dak met sonkragpanele vir elektrisiteitsopwekking. Dit spog ook met 'n 9 000 liter tank om reënwater van die dak te versamel. 