’N GROEP oudmynwerkers het deurnag van die Oos-Kaap gereis om die historiese uitspraak aan te hoor. Al was hulle nie Vrydag in die hof nie, het hulle dit buite gedans en sing, berig News24. Hulle het ’n banier voor die Gautengse hooggeregshof in Joburg gehou. Dit het verklaar hulle is van die SA Destitute Ex-miners Forum. Net voor dit het die hof ’n skikkingsooreenkoms van R5 miljard in die 14 jaar lange silikose-saak goedgekeur. Silikose is ’n longsiekte wat deur blootstelling aan silikastof in myne veroorsaak word. Deesdae is dit ’n vereiste dat maatskappye hulle werknemers daarteen beskerm.