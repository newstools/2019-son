DRIE verdagtes het twee weke gelede personeellede van 'n winkel in die Carpricorn-winkelsentrum in Muizenberg met vuurwapens gedreig en met 'n onbekende bedrag geld gevlug. Die polisie is nou opsoek na die verdagtes wat die aand van 10 Julie toegeslaan het. Hulle vra die hulp van die publiek om die mans op te spoor. Een van die mans het die dag van die voorval 'n blou jean, swart leerbaadjie en 'n swat cap opgehad. Nog 'n verdagte het 'n khaki-broek en oranje trui aangehad. Enigeen met inligting oor waar die verdagtes is of weet wie hulle is, kan die polisie bel by 021 787 9023/26 of 082 522 1809.   