COACH Rassie Erasmus sit met ’n moerse probleem. Die Springbok-breier moet nou reg besluit oor wie vir sy voorkeur op skrum­skakel, Faf de Klerk, adjudant moet speel. Suid-Afrika kom in dié jaar se Rugby Champion­ship volgende teen die All Blacks te staan. Voor Saterdag se sprankelende debuut deur Herschel Jantjies sou menige rugbykenner jou vertel het Cobus Reinach is die man om vir De Klerk tweede in bevel te speel. Hulle maak ’n goeie punt, want Reinach was een van Northampton Saints se beste spelers in die Engelse Premierliga. Talent Hy het ook aan die einde van die 2018-’19-seisoen die Premierliga se Dream Team gehaal. Dus was hy die Premier­liga se beste scrummie. Selfs beter as De Klerk, wat in Engeland vir Sale Sharks speel. Jantjies (23) het die hele land en die Bok management Saterdag op die vlak waar dit rêrig saak maak, laat note vat van sy talent. Hy het op Ellispark teen die Wallabies twee drieë gedruk, maar dis sy all-round ability om spel vinnig te maak, sy taktiese skoppe perfek uit te voer en soos ’n yster te tackle wat die oog gevang het. Die boorling van Kyle­more het Saterdagaand met ’n vroeë vlug na Nieu-Seeland vertrek. Sommige voel dis die regte geleentheid om Jantjies in Wellington ’n start teen die magtige All Blacks te gee. Erasmus sal egter nie aan sy plan wil verander deur De Klerk nou te vra om ter wille van Jantjies eenkant toe te staan nie. SPRINGBOKKE SE TOERGROEP