SES mense is die afgelope naweek­ in vyf aparte padongelukke op Oos-Kaapse paaie dood. Een van dié ongelukke het Saterdagoggend op die R61 buite Aberdeen gebeur. Kapt. Bradley Rawlinson, ’n polisiewoordvoerder, sê ’n Quantum-minibus, wat passasiers van Kaapstad na Aberdeen vervoer het, het omstreeks 04:00 gerol. ’n Man (40) is uit die minibus geslinger en is op die toneel dood. Rawlinson sê 11 ander passasiers, insluitend die bestuurder, is na ’n hospitaal in Beaufort-Wes geneem vir behandeling. Die oorsaak van die ongeluk is nog onbekend en die polisie in Aberdeen ondersoek ’n saak van strafbare manslag. Dít toe ’n Toyota Quantum met ag insittendes gebots het teen ’n Nissan-bakkie met net die bestuurder in. Albei die voertuie het aan die brand geslaan. Gewondes is in ’n kritieke toestand na ’n plaaslike hospitaal geneem vir behandeling. Twee insittendes van die Toyota is ernstig beseer. Die polisie ondersoek ook in dié ongelukke klagte van strafbare manslag.