VYF verdagtes, waaronder vier polisielede+, moet in die Durban-landdroshof verskyn op klagte van ontvoering en afpersing. Kapt. Nqobile Gwala, ‘n polisiewoordvoerder, sê 'n voertuig het in Inanda-straat in Springbok langs die twee slagoffers stilgehou. Hulle is daarna met 'n vuurwapen in die boot van die motor gedwing. “Die twee mense is na 'n trokdepot in Peters-straat geneem waar 'n bedrag van R50 000 geëis is,” vertel Gwala. Die slagoffers is erg aangerand toe hulle nie die geld kon gee nie. Een slaggoffer is toe vrygelaat en is opdrag gegee om die berdag geld bymekaar te maak. Hy het egter onmiddellik die polisie gebel. Die vier mans en 'n vrou is toe gearresteer. Gwala sê die slagoffers is in die hospitaal vir hul beserings behandel. Verdere ondersoek het gewys drie van die mans en die vrou is polisielede wat by die Inanda-polisiestasie werk. Die vyfde verdagte is na bewering 'n sekuriteitswag. Daar is op drie vuurwapens beslag gelê.  Die verdagtes word deur klagte van ontvoering, afpersing, die rig van 'n vuurwapen, selfoondiefstal en aanranding met die doel om ernstig te beseer. - The Citizen     