CRUSADERS het oorleef om die verhaal van Blanco te vertel. Die besoekers van Parkdene moes egter diep delf om Blanco Saterdag omet 34-29 p die Blanco-sportterrein te klop. Die besoekers het dié oorwinning egter eers in die doodsnikke verseker. Dis toe die senter Pieter Hektoor sy span se sesde drie in dié Premierliga-wedstryd van die SWD gedruk het. Die losskakel Gladwell Jafta het met die doelskop geslaag. Crusaders se breier, Ricardo Beukes, sê: “Ons het altyd geweet dit gaan ’n moeilike wedstryd wees. “Blanco het alles uitgehaal om ons te kelder.”