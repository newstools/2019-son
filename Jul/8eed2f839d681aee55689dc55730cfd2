DIE polisie in Noordwes is steeds opsoek na die moordenaars van 'n onderwyseres wat Dinsdagoggend voor haar huis doodgeskiet is. Amanda Funani, 'n polisiewoordvoerder, sê die motief vir die moord op die 43-jarige juffrou, wat Lewensoriëntering en Engels by Rakoko Sekondêre Skool aangebied het,  is nog onbekend. Volgens Funani het die juffrou om 05:00 reg gemaak om 'n bus te haal toe sy doodgeskiet is. Niks van haar gesteel nie. Funani sê die bure het skote gehoor en die volgende oomblik gesien die juffrou lê dood op die grond. Mmaphefo Matsemela, LUR vir onderwys in Noordwes, het sy medelye met die familie en skool gedeel. "Dit is 'n baie moeilike tyd vir die departement omdat die gr.12-leerders oor 'n paar weke hul voorbereidende eksamen skryf," sê Matsemela. "Die leerders het 'n baie belangrike persoon verloor omdat sy hulle kennis gegee het. Die nasie sonder onderwysers is verlore." Die departement het berading gereël vir die leerders en onderwysers. - OFM News      