ALTESAAM 14 verdagtes wat in besit van 221 Sassa-kaarte betrap is, het Woensdag in die Oos-Londen-landdroshof verskyn. Die Valke het die verdagtes, tussen die ouderdomme van 29 en 63, Maandag gearresteer nadat hulle 'n tip-off gekry het dat die klomp besig is met verdagte transaksies by 'n OTM in 'n Oos-Londense winkelsentrum. Noluvo Kastikasti (29), Masibulele Maqhovu (30), Jeff Ngomba (34), Pumza Bolo (39), Unathi Kwayiya (42), Vuyelwa Magwadi (45), Nontsikelelo Nyonane (46), Elizabeth Joka (47), Cikizwa Phonoyi (50), Ntombizanele Ludziya (52), Sindiswa Mtshatsheni (53), Wandile Dyantyi (54), Mercy Mbinda (56) en Eric Yula (63) is aangekla vir die oortreding van die Nasionale Kredietwet. Die beskuldigdes is vrygelaat op R500 borgtog elk. Die saak is uitgestel tot 2 Augustus vir verdere ondersoek.