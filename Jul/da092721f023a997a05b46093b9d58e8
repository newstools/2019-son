TWEE polisiemanne van Delft het toekennings ontvang van die Wes-Kaapse premier, Alan Winde, vir hulle toewyding aan hulle werk. Die twee het verlede maand in hulle eie hoedanigheid die lang pad Swaziland toe aangedurf nadat hulle ’n oproep ontvang het dat Denzil Daniels daar is. Voorreg Daniels het sowat ses jaar gelede sy huis in Delft verlaat en geryloop tot in Swaziland. Sy ma, Jane Daniels, het gedink sy sal nooit weer haar seun sien nie en het die hereniging as ’n “wonderwerk” beskryf. AO Michael Daniels het aan News24 gesê hy voel geëerd deur hierdie gebaar van Winde. “Dit was ’n voorreg om daar te kon wees. Toe die premier ons voorstel en vra dat ons moet staan, het mense so lank hande geklap, dit het gevoel soos 20 minute. “Ons was so trots.”