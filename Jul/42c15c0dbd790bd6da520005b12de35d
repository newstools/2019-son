'N MA is na nege maande met haar dogter herenig ná sy deur haar pa na Burundi geneem is. Die pa, wat vir 13 jaar saam met die ma gewoon het, het in September verlede jaar toestemming gekry om die kind landuit te neem. Hy sou haar aan sy familie voorstel. Die ma het egter 'n week na die vakansie 
bekommerd begin raak toe die pa "anders begin optree het". Hy het laas jaar in Desember gesê hy is in ‘n kliniek opgeneem vir depressie en dat hy 'n maand langer in sy geboorteland sou aanbly. Volgens die ma het hy haar gesmeek om nie die kind te kom haal nie omdat dit sy enigste motivering is. Sy het ingestem, maar was geskok toe die pa in Mei laat weet hy bring haar terug wanneer hy eers weer op sy voete is. Adv. Vera Kruger het ingespring en gratis gehelp. Sy het die ma gehelp om 'n bevel te bekom wat die kind se aanhouding as onwettig verklaar het. Ná
 ‘n lang en uitgerekte proses word die ma en dogter nou oor die volgende 
paar dae terug by die huis verwag, waar hulle terugkeer na hul huis in 
Khayelitsha.- News24  