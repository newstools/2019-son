DIE Chilli Boys gaan ’n nuwe kaptein vir die komende Premierliga-seisoen hê en dit lyk of dit  Lehlogonolo Masalesa gaan wees. Die span het Masalesa in die huidige transfer window van Black Leopards ingebring. Volgens gerugte kan hy die man wees wat die armband by coach Clinton Larsen kry. Die klub het reeds bevestig die voormalige kaptein Mark Mayambela se kontrak is nie hernu nie. Hy is egter nog nie klaar met sokker nie; hy soek weer ’n ander klub. Mayambela het Chippa twee keer verteenwoordig. Daine Klate, die mees bekroonde speler in die Premierliga, het onlangs sy aftrede aangekondig. Dit beteken Chippa het op die oomblik ’n gebrek aan leiersfigure. ’n Ingeligte na aan Chippa sê wel dit lyk of Masalesa, die nuwe ysterman in die middelveld, ’n goeie kans het om dié seisoen as kaptein gekies te word. “Andile Mbenyane is ook steeds hier. “In die verlede het hy die armband gedra wanneer Mayambela nie beskikbaar was nie. Geprys “Noudat Larsen ook permanent in sy pos is, lyk dit of hy na die toekoms kyk. “Mbenyane kan dus steeds tweede kaptein wees,” het die informant gesê. Larsen en Chippa Mpengesi, voorsitter van die klub, het reeds Masalesa se leierseienskappe geprys. “Die verdediger Diamond Thopola het teruggekeer van Pirates. Hy is ook ’n voormalige kaptein van die klub, maar Larsen moet hom nog eers leer ken.” Larsen het aan Son gesê hulle sal binnekort aankondig wie kaptein is. “Dit sal heel moontlik gebeur wanneer ons terugkom van die voorseisoense wedstryde,” het Larsen gesê.