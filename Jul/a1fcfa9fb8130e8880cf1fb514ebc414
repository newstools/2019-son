AS JY dit laas week misgeloop het, moet jy beslis Donderdag vasgenael voor die kassie wees om jou te verlustig in die derde reeks van Kokkedoor. Ná twee gewilde reekse van dié kookprogram – asook die uitvloeisels Kokkedoortjie, Koekedoor en Koekedoor, klits koskenners mekaar weer in die kykNET-kombuis op. Die program het op Donderdag 18 Julie begin. Die 13 episodes word 20:00 op kykNET (DStv-kanaal 144) uitgesaai. Die vorige Kokkedore (2013 en 2014) is in Prins Albert in die Klein-Karoo vervaardig. Vir die nuwe reeks trek die program ’n byderwetse stadsbaadjie aan. Dis by Atlantic Studios in Kaapstad vervaardig. Boonop is daar ’n blinknuwe stel. Nic van Wyk en Hetta van Deventer-Terblanche keer terug as die beoordelaars. Dié keer staan deur die kosskrywer en blogger Sam Wou­lidge hulle by. Trekpas “Vir die derde reeks gaan 30 deelnemers – 20 onthou- en 10 kinkelkokke – hulle in Kaapstad aanmeld. Tien onthoukokke gaan sommer direk ná die eerste episode se uitdaging die trekpas kry,” verduidelik Nic. Groot pryse is op die spel. Die twee lede van die wenspan gaan byvoorbeeld elkeen ’n splinternuwe motor kry. Boonop kry die wenspan se onthoukok R200 000 kontant met die komplimente van Kokkedoor se spens- en hoofborg, Food Lover’s Market. En, ja, die beste kinkelkok kry ook R200 000. En die naaswenners kry elk R100 000 kontant. My mond water reeds vir die tweede episode. Julle moet dit nie misloop nie!