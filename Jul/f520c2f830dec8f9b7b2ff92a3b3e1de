MATTHIJS de Ligt het gister na Turyn gevlieg om sy skuif na Juventus af te handel. Verwagtinge is dat die Italiaanse kampioenspan iets soos £67.5m (sowat R1,2 miljard) moes opdok vir die dienste van dié kaptein van Ajax Amsterdam. Die verdediger van Nederland is ook sterk gelink met klubs soos Manchester United, Barcelona en Paris Saint-Germain. In De Light se eerste drie seisoene by Ajax het hy die liga en die Dutch Cup gewen. Hy was in 2017 ook ’n naaswenner in die Europa League. De Ligt, wat as negejarige by Ajax aangesluit het, het ag doele in 77 ligawedstryde agter sy naam vir Ajax. – AP