‘N OUMA van Upington is een van ‘n handjievol mense wat die oeroue Nuu-taal van die San kan praat. Ouma Katrina Esau, wat onlangs haar 86ste verjaarsdag gevier het, sê sy is desperaat om die taal te bewaar. Ouma Katrina het die taal vir ongeveer 50 kinders geleer, maar sê hulle verloor belangstellling wanneer hulle groter word. Davison Mudzingwa, haar seun, sê  hy sal bly wees as sy ma gehelp kan word om die taal aan die lewe te hou. Ouma Katrina sê sy is trots om ‘n Boesman te wees en genoem te word en is trots op haar taal. Sy het selfs van haar pensioengeld gebruik om die koste van haar taalklasse te dek. Baie mense het belowe om te help met boeke en petrol om leerders op te tel by hul huise, maar dit het nie gebeur nie. Sy is wel toegelaat om die Upington-saal te gebruik. Die saal het egter nie water of elektrisiteit nie. Ouma Katrina sê sy soek nie geld nie. Net toerusting om die taal te record sodat dit nie kan uitsterf nie. – News24     