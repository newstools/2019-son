STAD Kaapstad se rampbestuursentrum sê amper 3 000 wonings is in en om Kaapstad deur vloede geraak. Die areas wat deur vloede geraak is, is Masiphumelele, Fish Hoek,  Imizamo Yethu Hout Bay en  Makhaza in Khayelitsha. Sewe wonings is ook vernietig toe 'n boom in Imizamo Yethu  omgewaai is. Huise in Strand, Mamre, Gugulethu en Belhar se dakke is ook vernietig weens die sterkwinde. Paaie in plekke soos Southfield, Grassy Park, Killarney, Kraaifontein, Atlantis, Mamre, Houtbaai, Kuilsrivier, Mitchells Plain, Parow en Durbanville het oorstroom. Stad Kaapstad sê hulle help mense met alternatiewe verblyf wat deur die vloede geraak is. Inwoners kan nooddienste bel by 021 480 7700. Die call centre kan by 0860 103 089 geskakel word vir minder ernstige kwessies.       