JUVENTUS is op die nippertjie om die dienste van die Fransman Adrien Rabiot amptelik op te raap. Dié 24-jarige midfielder se kontrak met Paris Saint-Germain (PSG) het einde verlede maand verstryk. Dit beteken hy kan as vrye agent aansluit by die Old Lady, soos Juventus genoem word. PSG se bestuurder, Thomas Tuchel, het sedert Desember bloot geweier om van Ra­biot se dienste gebruik te maak. Dis omdat Rabiot besluit het om nie sy kontrak met die Franse kampioenspan te verleng nie. Die hotklou was verlede jaar ook daarteen gekant dat sy naam op Frankryk se standby list vir die Wêreld­beker-groep gesit is. Juventus het intussen foto’s van Rabiot se aankoms in die stad Turyn getwiet. Hy het reeds sy fiksheidstoetse by die Italiaanse kampioenspan ondergaan. Rabiot is Juve se tweede free-transfer signing. Dít kom nadat die Wallieser Aaron Ramsey Arsenal ná 11 seisoene op die Gunners se boeke verlaat het. – AP