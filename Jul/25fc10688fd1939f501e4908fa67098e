MISDAAD en bendegeweld het nou so algemeen geword, ons sal seker nie eens ’n burgeroorlog as ’n krisis sien nie! Die DA-beheerde regering in die Wes-Kaap meen die army moet die probleem uitsort. Albert Fritz, Wes-Kaapse minister van gemeenskapsveiligheid, het dié week op die radio gesê: “Mense sterf. Kom ons kry guns en sort dit uit. Kry die army met ordentlike wapens en gaan skiet enigeen en stabiliseer die situasie.” Op sy website het die provinsiale regering ’n dokument met ’n algemene mening oor bendes. Daar word melding gemaak van programme, maar dit beteken niks vir die honderde wat daagliks deur bendes geteister word nie. So oud is die issue dat die polisie in 2001 aan die parlement genoem het: “Die Distrik Ses-uitsettings het grootliks bygedra tot die wye verspreiding van bendes oor die Kaapse Vlakte en dit maak die stryd daarteen so moeilik.” So elke 20 jaar raak gemeenskappe so moeg dat movements gestig word om bendes uit te roei. In die 1950’s was daar die Globe Gang, die PeaceMak­ers in die 1970’s, en People Against Gangsterism And Drugs in die 1990’s. Dit laat my wonder, is ons nou al gatvol? In September 2018 het die minister van polisie, Bheki Cele, gesê gangsterism strek verder as polisiëring in Kaapstad en is meer ’n maatskaplike issue. Maar is die army dan maatskaplike werkers? In die debat word dikwels gesê daar kort goeie rolmodelle. Ons skiet nie tekort daaraan nie. Kyk net na ons “Sonskynnuus”-blad en die talle helde in jou omgewing. Die wortel van die kwaad is ons diepliggende maatskaplike uitdagings. En met dae soos Menseregtedag, Vryheidsdag en Mandeladag volgende week plak ons ’n pleister oor die uitdagings, maar niks word gedoen vir elke dag nie. Met die lekker lewe agter tralies is dit obvious die tronk is nie ’n straf nie, dis ’n special. Drie maaltye, ’n warm bed en studiegeleenthede skrik niemand af nie. Die groter probleem is om almal te laat saamwerk. Maar as politici nie eens kan saampraat nie, hoe verwag ons die krisis moet opgelos word? Dit maak ’n mens moerig dat sommige meen die army is die oplossing. Dis meer reaktief as proaktief en ons ignoreer die eint­like probleem deur ons oog op net een kwessie te hou.