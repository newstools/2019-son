’N SEUN is Donderdagmiddag koelbloedig doodgeskiet in Uitsig, Parow. Dean Sebastian (15) is twee keer in die kop en een keer in die rug geskiet. Die voorval het omstreeks 17:00 in Hibiscusstraat gebeur. Sebastian is op die toneel dood. Volgens Dawie van Wyk, voorsitter van die polisiëringsforum in Ravensmead, het die seun se ma hom winkel toe gestuur. Hy het by die winkel uitgekom, toe nader twee mans hom en brand los op hom. Moordwapen Kapt. FC van Wyk, ’n polisiewoordvoerder, sê: “Die polisie het gou leidrade opgevolg en ’n 33-jarige verdagte dieselfde aand nog gearresteer. “Hulle het ook die moord­wapen en nege koeëls in die verdagte se besit gekry.” Die 21-jarige vrou is om en by 16:15 in Vliegtuiglaan in die rug geskiet. Niemand was teen gister gearresteer nie. Hy is na die hospitaal geneem.