ED SHEERAN het sy fans verlede week ’n voorsmakie gegee van sy album, No. 6 Collaborations Project­, wat Vrydag uitgereik is. Die sanger (28) het ook sommer met ’n interessante nuwe look gespog – met ’n mullet-pruik so reg uit die 1980’s. Hy het die nuwe album op Instagram promote. Die “Shape Of You”-sanger het op Instagram­ onder ’n foto geskryf: “Ek bring die mullet terug. Vrydag x.” Hy het sommer ’n hele paar pics van hom met die pruik op in verskillende settings gedeel. Hy spot dis “hoe my lewe sou wees as musiek nie uitgewerk het nie”. Sheeran werk saam met ’n hele paar bekendes op dié album – onder andere Justin Bieber, Bruno Mars, Travis­ Scott, Stormzy, Cardi B en Eminem­. – Daily Mail