“BRING die army in sodat hulle die Strand kan red uit bendegeweld.” Dít is hoe ’n groep vroue Saterdagoggend geskree het nadat ’n 30-jarige man in die dorp doodgeskiet is. Volgens die polisie het die skietery 11:45 in Mydrechtstraat in die woonbuurt Rusthof plaasgevind Ashley Bester het verskeie skietwonde opgedoen. Die nooddienste het tevergeefs probeer om sy lewe te red. Bester het op die toneel gesterf. Niemand is nog in verband met die voorval in hegtenis geneem nie. Die polisie soek egter na drie jong mans wat in die gebied was tydens die voorval. Geterroriseer ’n Vrou wat anoniem wil bly, sê die skieters het eers klappers geskiet, en toe kom die regte skote. Sy sê hulle is nou gatvol om so deur skollies geterro­riseer word. Op 16 Junie moes die inwoners in die gebied hulle Jeugdag-feesviering cancel as gevolg van die skietery tussen bendes. Mense sê die regering moenie die Strand vergeet nie en die army ook daar ontplooi.