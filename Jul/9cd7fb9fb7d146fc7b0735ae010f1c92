OUD.PRES. Jacob Zuma het Maandagoggend begin getuig dat daar planne was om hom van sy pos as adjunkpresident met R20-miljoen uit te betaal. Zuma getuig by die kommissie van ondersoek na staatskaping. Hy sê die komplot om hom te verwyder uit die ANC-leierskap kom sedert 1990 toe hy nog die party se hoof van intelligensie was. “Die plan om my te character assassinate was omdat ek weens my pos inligting gehad het oor van die comrades wat met die apartheidsregime gewerk het,” aldus die voormalige staatshoof. “Die plan was ek moet verwyder word, want ek gaan hierdie inligting gebruik om mense te expose.” Hy vertel hy het dit vreemd gevind dat hy in 2005 as adjunkpresident afgedank is. Volgens Zuma het hy niks te doen gehad met die arms deal nie, want hy was 'n LUR toe die wapenhandel transaksie afgehandel was. “Niemand wat betrokke was in die arms deal is aangekla nie, maar daar was ’n komplot rondom my geskep,” getuig hy. “Daar was gerugte dat ek sal gevra word om te bedank. Om terug Nkandla toe te keer. “Daar was ook gerugte dat ek met R20-miljoen uitbetaal sou word. “Ek het Bulelani Ngcuka (voormalige nasionale direkteur van openbare vervolgings) gevra hoekom het hy nie gesê hy was besig om my te ondersoek nie.” Zuma sê verder toe voormalige president, Thabo Mbeki, in 2005 aankondig dat Zuma as sy adjunk afgedank word, sodat Zuma sy dag in die hof kan het, was dit die eerste keer wat hy gehoor het dat hy moet sy dag in die hof het. Volg Zuma se getuienis voor die kommissie hier