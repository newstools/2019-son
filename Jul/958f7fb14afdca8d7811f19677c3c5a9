MEJ. Suid-Afrika kom ’n lang pad sedert die kompetisie in 1956 begin het. Tot in 1991 kon net wit vroue daarvoor inskryf. In 1992 het Amy Kleinhans die eerste nie-blanke wenner daarvan geword. Die land moes 36 jaar daarvoor wag. Die hedendaagse Miss SA is ’n weerspieëling van ’n skoonheids­model wat die ganse land moet kan dien. Sy moet ook bydra tot die bemagtiging van jong mense en ’n rolmodel vir hulle wees. Nthabiseng Phoshoko, handelsdirekteur van die LFP Group, sê Suid-Afrika het nou meer as ooit tevore rolmodelle nodig. Die LFP Group is ’n BEE-maatskappy en 30% van die eienaars is swart vroue. Phoshoko sê: “LFP glo ons is verantwoordelik daarvoor om ’n vrou te kies wat ’n sterk rolmodel sal wees.” Die wenner word op 9 Augustus aangewys.