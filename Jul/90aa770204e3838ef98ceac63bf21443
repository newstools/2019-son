MARTHA Marais gaan by die Akademiese Hospitaal Steve Biko mediese behandeling en berading kry. Só sê die Gautengse departement van gesondheid. Marais (76) is in Mei in die Mamelodi Hospitaal vasgemaak en ure op die vloer laat lê. Beeld­materiaal daarvan het soos ’n veldbrand versprei. Mense was so woedend oor die voorval dat dr. Bandile Masuku en dr. Zweli Mkhize moes ingryp. Masuku is die pas aangestelde Gautengse LUR vir gesondheid en Mkhize die minister van gesondheid. Masuku het die familie Donderdagaand besoek. Hy het belowe Marais sal gehaltesorg kry. –News24