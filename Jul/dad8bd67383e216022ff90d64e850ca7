DIE voorsitter van die African Farmers Asso­ciation het gister in Joburg voor die Zondo-kommissie getuig. Ephraim Dhlamini het getuig oor die Estina-melkplaasprojek in Vrede. Miljoene rande is daardeur gesteel. Die Vrystaatse regering het die plaas op die been gebring om opkomende boere te help, maar niks het daarvan gekom nie. Dhlamini het aan die kommissie gesê die boere van Vrede was veronderstel om na Indië geneem te word vir opleiding. Lidmate “DIt het nie gebeur nie. Lede van (oudminister) Mosebenzi Zwane se kerkkoor het toe oorsee gegaan.” Zondo het gesê hy neem aan hulle is nie soontoe vir plaasopleiding nie, maar Dhlamini het gesê hulle het vir die melkprojek opleiding gekry. Hy het gesê Zwane se pa was ’n pastoor en die koorlede was lid­mate van sy kerk. Volgens Dhlamini is drie plaasverteenwoo­r­digers aangestel om lid te wees van ’n komitee om boere in te lig oor verwikkelinge. Hulle sou nie self besluite neem nie. Die verteenwoordigers het niks terugvoer gegee nie. – News24