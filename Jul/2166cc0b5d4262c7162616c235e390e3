DIE gemeenskap van Happy Valley is in skok nadat die uitgebrande liggame van twee jong mans gevind is. Renaldo Snyman en sy vriend (wie se naam onbekend is aan Son) se lyke is Saterdag in die bosse naby die Sophiatown-plakkerskamp in Happy Valley gekry. Inwoners is onseker of die twee se dood enigsins met bendegeweld of ’n boendoehof verbind kan word. Kapt. Frederick van Wyk, ’n polisiewoordvoerder, het bevestig dat twee uitgebrande lyke Saterdag gevind is. Hy sê die omstandighede rondom die voorval is nog onduidelik. Die polisie het ’n moorddossier aangelê. Snyman se familie het net gesê hulle is geskok oor sy dood en alles is nog baie seer vir hulle.