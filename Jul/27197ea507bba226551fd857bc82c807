DIE polisie in die Baai het dringend Sonlanders se hulp nodig om ’n man op te spoor wat hulle dalk kan help om ’n verkragtingsaak op te los. Kol. Priscilla Naidu, ’n polisiewoordvoerder, sê hulle soek die 33-jarige Patrick Stuurman, wat in die Kuyga-omgewing gewoon het. Hy is blykbaar in die boubedryf en het in 2017 ’n blou Ford Bantam-bakkie gery. Die polisie glo Stuurman kan help in die ondersoek na ’n verkragting in Desember 2017 in die Kabegapark-polisiëringsgebied, aldus Naidoo. Enige een met inligting oor waar Stuurman hom bevind, word versoek om AO Grant Measures van die polisie se eenheid teen gesinsgeweld, seksuele oortredings en kindermishandeling te kontak. Bel kom by 072 732 4220.