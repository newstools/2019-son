PE HAR­LEQUINS travel vandag met groot self­vertroue na Jeffreysbaai vir ’n Super­liga game van ­OP-klubrugby. Jemain Smith, voorspeler coach van Harlies, sê hulle hou hulle voete op die grond, maar soek volpunte wanneer hulle Jeffreys pak. Harlies spog met verskeie gevaarmanne, onder wie Keenan Frieslaar (kaptein), Enrico Booysen (vleuel) en Ethan Jantjies (losskakel), asook die senter/vleuel Sherwin Slater. Die losvoorspelers Marcus Plaatjies en Chadley Evans lewer ook nou se dae kookwater spel. Intussen dink die Brumbies se spanbestuurder, Gareth Burger, ’n beter vertoning sal die Grahamstadse span help om môre se wegwedstryd teen Spring Roses te wen. Die Brumbies lek nog hulle wonde ná ’n nederlaag teen Motherwell. Duane Brown en Jason Potgieter kan die Brumbies weer op die wenpad help bring. Die Superliga raak jaar ná jaar ’n groter Uitenhaagse derby. Star of Hope pak juis die verdedigende kampioen in die Superliga, Gardens. Star of Hope het al voorheen die Superliga se top dog laat bontstaan. Dit is dus geen wonder die coach Reece Maarman het die volgende boodskap aan sy spelers oorgedra nie: “Ons verwag elkeen van die 23 spelers moet sy lyf op die spel plaas. “Hulle moet in die zone wees en die game teen ’n hoë tempo speel. “Ons skoppers sal ons ook in die regte areas moet laat speel. “Ons móét ook ons kanse vir punte gebruik.”