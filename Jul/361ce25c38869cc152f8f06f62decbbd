'N WAITER van 'n Kaapse restaurant is geskors hangende 'n polisieondersoek oor bewerings dat hy 'n klant met die kop gestamp het. Mamela Billie het aan News24 gesê sy was in die badkamer van Life Grand Cafe toe sy hoor daar is 'n issue oor 'n vriend van haar. Sy het ondersoek gaan instel en gesien daar is 'n konfrontasie tussen haar vriend en 'n persooneellid. Volgens Billie is sy deur die waiter met die kop gestamp terwyl sy probeer vasstel het wat aan die gang is. 'n Foto wys dat haar lip geswel was. "Ek was so getraumatiseerd. Ek was nog nooit in my lewe aangerand nie," sê Billie. Sy sê sy is onsteld dat so iets kon gebeur het by 'n restaurant waar sy gereeld gaan. "Ek geniet Life Grand. Dis hoekom ek soontoe gegaan het," sê sy. Life Grand Cafe het in 'n verklaring aan News24 gesê hulle het video footage van 'n "betreurenswaardige voorval met 'n strydlustige en ontwrigtende gas wat dinge vir ander klante en die personeel ondraaglik gemaak het". Die restaurant sê hulle het probeer om die gas tot bedaring te bring en die situasie op te los, maar kon nie. "Ons is bereid om die nodige bewyse na vore te bring, insluitend surveillance footage, om ons weergawe van gebeure te staaf. Ons duld nie geweld nie en sal met die polisie saamwerk rakende die ondersoek," sê die restaurant. Siyabulela Malo, 'n polisiewoordvoerder, sê twee klagte van aanranding is Sondag aangemeld. Malo sê volgens gerugte het twee klaers 'n stryery gehad met twee personeellede van die restaurant. "Omstandighede rondom die voorval word nog ondersoek," sê hy. - News24