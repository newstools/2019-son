DIE vrou van 'n mynwerker wat in Burkina Faso ontvoer is, sê sy wil eers sy lyk sien voordat sy glo hy is werklik dood. Amanda Bothma is luidens berigte deur dr. Imtiaz Sooliman, stigter van Gift of the Givers, ingelig oor haar man, Christo Bothma, se dood. Christo het laas jaar in Djibo, in die noorde van Burkina Faso, as mynwerker gewerk toe hy ontvoer is. “Jy kan nie rou as jy nie weet nie,” het Amanda aan TimesLive gesê. “Ons weet nie wat om te glo nie. Is hy dood of nie? Dis maligheid!" het Bothma gesê. Volgens SowetanLive het Bothma Saterdag op Facebook gesê sy het inligting by Sooliman ontvang oor haar man se dood. Hy is na bewering dood terwyl hy in aanhouding was. Volgens Sooliman is die inligting oor Christo betroubaar. Sooliman sê tussenpersone van Niger en Mali het gebel om Christo se dood te bevestig. Die oorsaak van sy dood is nog onbekend. Nelson Kgwete ‘n woordvoerder van die departement van internationale betrekkinge, sê hy dra nie kennis van die nuutse verwikkelinge nie, maar sal dit ondersoek.- SowetanLve     