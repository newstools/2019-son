DIE Goue Leeus sal met ’n aanvallende mindset Nuweland toe kom. So maan die Westelike Provinsie se kaptein, Chris van Zyl. Die Streeptruie sal dus hulle keer môre moet ken in hulle Curriebeker-kragmeting. Die WP se afrigter, John Dobson, verkies Carlu Sadie bo Wilco Louw op vaskopstut. Sadie (22) was vanjaar ’n leenspeler vir die Lions in die Superrugby-reeks. Hy sal sy ou spanmaats dus kis wil skrum. Dobson bestempel Louw en Sadie as dieseltrokke. Hy reken albei moet speelkans gebied word. So, Louw sal beslis van die bank aangewend word. Dobson het die Springbokke Dillyn Leyds (heelagter) en Sikhumbuzo Notshe (agsteman) by sy beginspan ingesluit. Sergeal Petersen, wat herstel het van ’n besering, is ’n plaasvervanger. ­WP is: Dillyn Leyds, Seabelo Senatla, Ruhan Nel, Dan Kriel, SP Marais, Josh Stander, Paul de Wet, Sikhumbuzo Notshe, JD Schickerling, Ernst van Rhyn, Chris van Zyl (k), Salmaan Moerat, Carlu Sadie, Scarra Ntubeni, Corné Fourie. PLAASVER­VANGERS: Chad Solo­mon, Kwenzo Blose, Wilco Louw, David­ Meihuizen, Jaco Coetzee, Godlen Masimla, Edwill van der Merwe, Sergeal Petersen. 