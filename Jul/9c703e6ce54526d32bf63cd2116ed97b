DIE goeie nuus is dat skoolouers se hulpkrete gehoor is. Die Primêre Skool Strelitzia in Bethelsdorp se Uitbreiding 31 gaan ’n nuwe heining om die skoolterrein kry. Dis iets waarvoor die gemeenskap al jare vra. Oscar Mabuyane, die Oos-Kaapse premier, het Maandag gesê die heining om die skool moet dadelik gebou word om die kids te beveilig. Clifton Jantjies, hoof van Strelitzia, het aan die premier vertel hulle het die afgelope 18 maande al 250 skoolkinders verloor omdat hulle ouers hulle om veiligheidsredes uit die skool gehaal het. “Teen dié tempo sal ons binnekort met ’n skool sonder kinders sit. “Ek vra ook dat julle asseblief na die beligting by die skool kyk. Ingenome “Dit sal kriminele aktiwiteite snags verminder,” sê Jantjies. Strelitzia het drie leerders verloor weens bendegeweld in die area. Gregory Prince, die hoof van die Sekondêre Skool Arcadia , was ingenome met Mabuyane se besoek aan die skool. “Dis ’n merkwaardige oomblik, want dis die eerste keer dat julle na ons toe kom. “Van ons 960 leerders kom 600 van buite-areas af. “Wanneer hulle hierheen kom, is dit ’n wonderwerk dat daar nie ’n bloedbad is nie. “Ons het meer as vyf leerders in bendegeweld verloor en ons leerders word daagliks beroof. Mooi “Hulle lewe in vrees,” verduidelik Prince. Hy het Mabuyane mooi gevra vir die oorbou van die skool wat die bullets buite sal hou.