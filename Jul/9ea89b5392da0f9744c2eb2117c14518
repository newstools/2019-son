DIE politieke party Good het die openbare beskermer, Busisiwe Mkhwebane, gevra om te ondersoek of die verkoop van ’n gesogte stuk grond in Kaapstad wettig is. GroundUp het in 2018 berig ’n flater is glo met die waardasie van die grond in die middestad gemaak. Volgens GroundUp het die Stad Kaapstad Site B op die foreshore aan die eiendomsreus Growth­point verkoop vir baie minder as die markwaarde. Op grond van die grootte van die ontwikkeling wat Growthpoint op Site B wil bou, is die erf glo tot R227 miljoen werd. Dit is vir net R86,5 miljoen verkoop. –News24