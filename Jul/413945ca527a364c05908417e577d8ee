TWEE leerders is Dinsdag gewond toe daar buite die hekke van ‘n skool in Lenasia, Johannesburg op hulle geskiet is. Volgens 'n werknemer van die skool is albei leerders in die hospitaal opgeneem. Die een leerder  is in die been geskiet en die ander een net skrams getref. 'n Beampte van die plaaslike onderwysdepartement sê twee mense is gearresteer. "Ons vra vir kalmte omdat die verdagtes gearresteer is. Ons leerders is nie bewus van die voorval nie omdat dit buite die skool gebeur het." Samoodien Pandor, wat naby die skool bly, sê hy het gesien hoe die voorval gebeur. Volgens hom het die een leerder ‘n gun uitgepluk en op 'n leerder begin skiet.   