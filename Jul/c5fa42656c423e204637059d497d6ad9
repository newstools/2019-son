GRIEKWAS se rugbyspan het Vrydagaand in Kimberley baie hard vir sy tweede agtereenvolgende sege in die Premierliga van die Curriebekerreeks gewerk. Die Diamantvelders het die Pumas met 37-29 in 'n wedstryd vol foute onder gekry. Dit was Griekwas wat die minste foute gemaak het en dit was die verskil tussen die spanne in 'n klipharde wedstryd. Die Pumas was vir hul eie ondergang verantwoordelik. Hul het te veel hanteerfoute gemaak en die bal by die af- en inskoppe swak beheer. Puntemakers Griekwas - Driee: Anthony Volmink (2), Ewald van der Westhuizen, Eduan Keyter, Andre Swarts; Doelskoppe: George Whitehead (3); Strafdoele: Whitehead, Tinus de Beer. Pumas - Driee: Morne Joubert, Andrew Beerwinkel, Ryan Nell, Reynier van Rooyen; Doelskoppe: Kobus Marais (3); Strafdoel: Marais.