SUID-AFRIKA se homeless-sokkerspan is Dinsdag vort vir die Homeless World Cup (HWC) in Cardiff. Amptenare van die Stad Kaapstad het die spelers ’n send-off gebied. Die HWC, wat in straatsokker-formaat gespeel word, is van Saterdag tot 3 Augustus. Dis die 17de HWC. Dit bied haweloses wêreldwyd die geleentheid om erkenning vir hulle lande te verdien. Dis ook ’n inisiatief om jong mans te inspireer om positiewe veranderinge in hulle lewe te maak. Die Wes-Kaapse minister van sport, Anroux Marais, het die span voorspoed toegewens. Die spelers is ook splinternuwe kit gebied. Marais sê dat ’n SA span weer aan die HWC deelneem, is ’n hernuwing van die commitment om hawelose jong mans se omstandighede te verbeter. Terugkeer Die mayor van Kaapstad, Dan Plato, sê hy ondersteun die span 100% en glo dat hulle Suid-Afrikaners trots sal maak. Die spelers sal by hulle terugkeer betrek word by ontwikkelingsprogramme vir jong mense. Hulle sal ook die geleentheid gebied word om hul ervaringe te deel. Die Wes-Kaapse regering en Oasis het die spelers life skills-kursusse gebied. Oasis is die organisasie wat Suid-Afrika se straatsokkerprogram vir haweloses bestuur.