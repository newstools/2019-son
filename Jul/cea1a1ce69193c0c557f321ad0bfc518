TALLE mense het woedend op 'n pastoor se Facebook-blad gereageer nadat foto's van 'n onthoofde kat daarop verskyn het. Ene Moyahabo Daniel Maile het op 2 Julie gepost: "Ek en my broer Titus het 'n kat doodgemaak en geëet. Ons sal verewig die vryheid van Christus geniet..." Hy het verder Bybelverse aangehaal en foto's van 'n onthoofde kat en een, wat lyk of sy vel verwyder is, geplaas. Facebook-gebruikers was geskok een een persoon sê hy is gewalg. "Ek is geskok dat sulke goed gedoen word in die naam van God," skryf hy. Nog 'n persoon het gesê dit lyk heerlik. Meg Wilson, woordvoerder van die Dierebeskermingsvereniging (DBV), sê dit is nie teen die wet om 'n dier te offer nie, solank dit in lyn met die land se wette is. Wilson sê hulle was sover onsuksesvol om klagtes te ondersoek, soos pastoor Penuel Mnguni, wat sy gemeente slange gevoer het, omdat hulle geen klagtes van getuies kry nie. Maile kon nie vir kommentaar bereik word nie. - News24 