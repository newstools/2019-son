SY HET ’n plek gesoek om te bad en toe kry sy eerder ’n gebed. Mzansi se kaalste vrou, Zodwa Wabantu, het ’n draai gemaak by die Dundee July toe sy haar in die piekel bevind. Al die slaapplekke in daai area was uitgeboek. Die local celeb moes toe aan ’n vreemdeling se deur klop op soek na ’n plek om te was. Die perdewedren event wat kort ná die Durban July in die klein dorp Dundee in KwaZulu-Natal plaasvind, is Saterdag gehou. Beskerm Ek lees op The Juice die danser, wat by die Durban July die koppe laat draai het met haar skimpy outfit, was weer halfkaal. Sy het ’n video op haar Instagram gelaai waarin sy verduidelik hoe ’n familie vir haar gebid het toe sy aan hulle voordeur om hulp geklop het. En hoewel ons nou mag dink dit is embarrassing, het sy haarself as geseënd geag om so deur die hand van die Liewe Vader beskerm te word. Saam met die video skryf sy: “So, gister was al die B&B’s by die Dundee July vol geboek. En omdat ek Zodwa Wabantu is, het ek besluit om by ’n random huis te gaan klop vir ’n vinnige bad. Toe kry ek ’n kragtige gebed. God stap saam met my.” Bid jou aan – daar staan Zodwa halfkaal met toe oë terwyl daar vir haar gebid word. As jy my nie wil glo nie, gaan kyk self na die video op haar Instagram.