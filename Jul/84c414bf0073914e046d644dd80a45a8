DIE meisiekind van Bo-Dorp in Montagu is ongedeerd gevind. Sandy-Ann Scheepers (9) is Maandag as vermis aangemeld. Dit was nadat haar ma van ’n naweek weg teruggekeer en besef het Sandy-Ann is vermis. Haar stiefpa het haar Vrydag laas gesien toe sy van die skool af gekom het. Hy het toe aangeneem sy gaan by haar ma aansluit. Sers. Suria Meyer, woordvoerder van die polisie in Montagu, sê: “Sy is Dinsdag ongedeerd deur ’n gemeenskapslid gevind, maar was reeds op pad huis toe.” Dis onbekend waar die kind die vier dae was.