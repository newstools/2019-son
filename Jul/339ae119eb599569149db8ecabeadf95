DIT was skitterend, OP-Olifante. Ses minute, waarin daar 29 fase afgedwing is, het geëindig met Tembekile Boltina wat gaan afrond het om die OP ’n sege van 39-38 oor die Boland Kavaliers te gee. Dié Eersteliga-wedstryd in die Curriebeker-reeks het op die Caledon-sportterrein op ’n spannende einde afgestuur met die OP wat met 34-38 agter was toe hooter afgegaan het. Die manne van die Baai was rustyd nog met 24-21 voor. Maar die besoekers het kop gehou om die oorwinning te verseker. Die OP het reeds kort ná die afskop die Bolanders verras toe die regtervleuel Sphumelele Msutwana oorgeduik het vir sy span se eerste van ses drieë. Die Bolanders het vyf drieë aangeteken. 