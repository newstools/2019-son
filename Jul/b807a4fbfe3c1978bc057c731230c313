DIE Wallabies het Saterdag sy eerste wen in die jaar se
Rugby Championship verseker, maar aanskoulik was dit nie. Australië het Argentinië se Poemas met 16-10 in Brisbane se
Suncorp-stadion geklop. Die wen sal so bietjie selfvertroue bou, voor coach Michael
Cheika se span oor twee weke die All Blacks in Perth moet pak. Net soos in die game tussen die All Blacks en Springbokke,
was dit ’n krgmeting besaai met foute deur albei spanne. In vanjaar se kompetisie kan dit maar nog verskoon word,
want daar word gebou vir die World Cup in Japan. Die Poemas moet egter hul koppe laat lees ná dié vertoning.
Daar was glad nie dieselfde soort vuur as wat hulle gebruik het om die All
Blacks mee laas week onder druk geplaas het nie. Die skrums – jare lank ‘n sterkpunt van die Poemas – was een
va die redes vir die nederlaag. Hulle is vyf keer gestraf vir onwettige skrum en kon nie ’n
teenvoeter  vir die Wallabies in dié department vind nie. Kudos aan die Walliabies vir ook goed vededig. Die Poemas
het eers in die 74se minuut die tuisspan se doele oorgesteek. Maar die Wallabies sal weet dat hulle nie teen die All
Blacks so morsag met balbesit kan wees nie. So ook die Poemas wanneer hulle die
Bokke oor twee weke in Salta, Argentinië pak. Wallabies – Drie: Reece Hodge; doelskop: Christian Lealiifano; strafdoele: Lealiifano (3)