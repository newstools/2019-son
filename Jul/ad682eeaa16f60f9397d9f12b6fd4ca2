DIE televisienetwerk, HBO, sê hulle het dit nooit oorweeg om die agtste en laaste seisoen van Game of Thrones te herskryf soos miljoene fans van die show wou hê nie. Aanhangers van die bekroonde reeks was glad nie impressed met die laaste seisoen nie en het halfpad deur 'n petisie begin wat al amper 1,7 miljoen keer geteken is. Die petisie vra vir 'n heruitsending van die laaste seisoen met meer bekwame skrywers. Casey Bloys, HBO se president van programmering, het by die media-toer van die Television Critics Association, gesê een van die downsides van 'n uiters gewilde show is dat baie mense opinies het oor hoe dit moet eindig. "Die petisie wys baie entoesiasme en passie vir die show, maar dis nie iets wat ons ernstig oorweeg het nie. Ek kan nie imagine dat 'n ander netwerk dit sou doen nie," sê Entertainment Weekly. Hoewel fans nie impressed was nie, het Game of Thrones nogtans 32 Emmy-benoemings gekry. - Channel24 