BAFANA BAFANA het tot die laaste 16 van die Afrikabeker-toernooi deurgedring nadat Mali Dinsdagaand vir Angola met 1-0 in hul groep E-wedstryd geklop het. Bafana is een van vier spanne wat derde in hul groepe geëindig het, wat deurdring. Amadou Haidara se doel in die 37ste minuut het verseker dat die Eagles bo-aan groep E eindig. Mali kom nou volgende teen Ivoorkus te staan. Tunisië wat tweede in groep E geëindig het se volgende wedstryd is teen Ghana. Hoewel geluk aan die Suid-Afrikaners se kant was, gaan sake nou egter moeiliker raak. Stuart Baxter se manne kom Saterdag te staan teen die gasheer, Egipte.