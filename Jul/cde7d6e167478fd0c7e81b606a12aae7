DIT lyk asof Callies en Chippa United tot die einde toe in die Premierliga van die Port Elizabeth Football Association (Pefa) gaan veg. Dit volg nadat albei spanne die naweek goeie oorwinnings behaal het om seker te maak die titelwedloop bly aan die gang. Callies het nou ’n voorsprong van drie punte ná die naweek. Dit volg nadat Callies laas Dinsdag met 2-1 met Chippa afgereken het om die voorsprong op die log te neem. Kophou Darryl Ausmeier, Callies se voorsitter, sê dit gaan nou ’n sprint tot die einde wees. “Ons het goed gedoen om Chippa verlede week te klop, maar nou sal ons moet kophou,” sê hy. Old Grey het ook sy tweede nederlaag in ’n ry beleef nadat Forresters hom met 1-0 geklop het. Hearts, wat spook teen relegasie, het met 3-1 teen PE Defence vasgeval. Dit volg nadat hulle Old Grey verlede week geklop het. Pefa-uitslae: Chippa 4, Acemates 3; Callies 4, Homerovers 1; Madibaz 1, Munisipaliteit 2; Forresters 1, Old Grey 0; Hearts 1, PE Defence 3.