’N VROU met diabetes en hoë bloeddruk het gister getuig hoe ’n lawyer met haar gestoei, haar aan haar klere gegryp en ge­try het om haar by haar kantoor uit te smyt. Ntombikaya Ntoto het in die Baaise handelshof getuig haar familie het hulle na die lawyer Anna “Anne” Johanna Maria Swanepoel gewend nadat haar neef Bulelani Ntoto gearresteer is. Bulelani was ’n kliënt van Swanepoel, wat nie meer praktiseer nie nadat sy van die balie verwyder is. Bulelani, wat verlede jaar oorlede is, is in 2015 in verband met ’n gewapende rooftog in hegtenis geneem. Betaal Volgens sy antie Ntombikaya het Swanepoel hulle meegedeel die trial sal R30 000 kos en sy gaan ene adv. Wessels instruct om Bulelani te verteenwoordig. Ntombikaya het getuig op 27 Oktober 2015 het Anichaa, haar susterskind, R20 000 aan Swanepoel betaal. Sy het bygevoeg die balans van R10 000 is op 5 November dieselfde jaar aan Swanepoel betaal. Swanepoel het by monde van haar lawyer, Alwyn Griebenow, gesê voordat Anichaa die eerste paaiement betaal het, het sy die familie meegedeel sy kan Wessels nie meer instruct nie, want sy praktiseer nie meer as ’n prokureur nie. Maar Anichaa, wat gister eerste getuig het, het gesê sy weet niks daarvan nie. Swanepoel het deur Griebenow gesê die familie het volgehou sy moet die geld vat. Sy het ’n receipt aan hulle uitgemaak en die geld in ’n “business column” aangeteken. Ntombikaya het getuig toe hulle op die dag van die trial by die Motherwell-landdroshof aankom, was Swanepoel al daar. Volgens haar het Swanepoel hulle meegedeel die saak is reeds uitgestel. Ntombikaya het gesê die familie is nooit geroep toe die saak uitgestel is nie. Sy het verduidelik toe sy met Swanepoel gepraat het, het sy nie ’n toga gedra nie. Sy het getuig Swanepoel het in haar office haar toga aan hulle gewys om te bewys sy is ’n lawyer, maar sy het nie een in die hof aangehad of vasgehou nie. “Ons het glad nie vir Anne met die landdros sien praat toe die saak uitgestel is nie.” Toe Swanepoel hulle meedeel sy het vir hulle ’n ander lawyer gekry, wou Ntombikaya by haar weet hoekom omdat die familie háár mos reeds betaal het. Volgens Ntombikaya het Swanepoel nie respond nie. Sy het getuig die familie het later afgesit na Swanepoel se kantoor. Ntombikaya het vertel toe hulle daar opdaag, wou sy weet wat hulle daar maak. “Sy het my gegryp en ons het begin stoei. “Sy het my probeer uitstamp en gesê sy soek my nie in haar kantoor nie.” Volgens haar het Swanepoel haar aan haar skouer gegryp. Sy het haar toe teruggestoot. Ntombikaya het gesê hulle het toe ’n polisie-vên buite voorgekeer en die cops vertel wat gebeur het. Volgens haar het Swanepoel aan die cops gesê sy het hulle die geld gegee. Ntombikaya het getuig hulle is daarna na Wessels, wat hulle meegedeel het Swanepoel is nie meer ’n praktiserende lawyer nie.