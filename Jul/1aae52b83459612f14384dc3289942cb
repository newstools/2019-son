’N NUWE organisasie sonder winsbejag gaan terminaal siek kinders in die Strand help. Die organisasie, Uhibbu Sadaqah, is Sondag bekend gestel. ’n Groep Moslem-vroue het dit gestig toe hulle hoor leukemie is by twee kinders in die gemeenskap gediagnoseer is. Shanaaz Salie, die voorsitter van die organisasie, sê een van die kindertjies is ’n pap baba van net vier maande oud. Die ander een is 14 jaar oud. Bemagtig Die vroue het ’n high tea in Gustrouw gehou wat ook as fondsinsameling gedien het. Die byeenkoms is sommer baie goed ondersteun. Volgens Salie is Uhibbu Sadaqah se hoofdoel om die gemeenskap te bemagtig. Sy sê hoewel die organisasie deur ’n groep Moslem-vroue begin is, wil hulle die hele gemeenskap help. Maar hulle eerste doel is om die ouers by te staan wie se kinders leukemie het. Enige iemand wat meer oor die organisasie wil weet of ’n bydrae wil maak, kan Salie by 084 727 4047 bel.