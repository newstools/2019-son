ROB Packham se aansoek vir lof tot appèl teen sy skuldigbevinding van sy vrou Gill se moord is Vrydag in die Wes-Kaapse hooggeregshof verwerp. Regter Elize Steyn het gesê daar is geen redelike vooruitsig dat sy appèl sal slaag nie. Packham (58) is laas maand  22 jaar tronkstraf opgelê vir moord en regsverydeling. Sy regspan het in hul aansoek aangevoer die ID-parade was gebrekkig en dat dit live moes gewees het. Twee getuies, Keanan Thomas en Paul Gray, het Packham as die man uitgeken. Webster voer aan Thomas se beskrywing stem nie ooreen met hoe Packham lyk nie. Hy voer ook aan Thomas en Gray se getuienis is onbetroubaar. Webster het die selfoon­data ook as neutraal beskryf omdat dit die staat en die verdedigingspan se saak albei ondersteun het rakende Packham se whereabouts. Gill se lyk is op 22 Februarie 2018 in die kattebak van haar uitgebrande kar gevind. Die voertuig is langs die Dieprivier-treinstasie gekry. Gill is dood weens trauma aan haar kop. Rob is ’n week later vir die moord gearresteer.   