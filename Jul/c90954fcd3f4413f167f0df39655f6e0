MANCHESTER City het 'n klubrekordbedrag van £62,5 miljoen betaal om die dienste van die Spaanse midfielder Rodri te bekom. Rodri, wat Atletico Madrid verlede maand ingelig het oor sy besluit om die klub te verlaat, het 'n kontrak van vyf jaar met die Engelse kampioene geteken. Rodri het ná sy skuif gesê hy sien uit daaarna om hom by 'n talentevolle groep spelers aan te sluit. "Dis wonderlik wat City die afgelope twee seisoene vermag het. Dis nie net die titles wat hulle gewen het nie, maar hoe hulle dit reggekry het. Deur te alle tye aanvallende sokker te speel. Die styl asook die klub se ambisies maak my opgewonde," sê hy. Rodri, wat al ses keer vir sy land uitgedraf het, sê hy kan nie wag om saam met bestuurder Pep Guardiola en sy nuwe spanmaats te werk nie. - Sky Sports   