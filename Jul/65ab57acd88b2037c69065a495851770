DRIE verdagtes wat met verskeie misdade in Vredenburg verbind word, is in die Samora Machel informele nedersetting gearresteer. Die verdagtes se whereabouts is Donderdag deur 'n informant aan die polisie oorhandig. Kapt. FC van Wyk, 'n polisiewoordvoerder, sÃª Kaapstad se taktiese reaksiespan in samewerking met Vredenburg-polisie het die drie verdagtes in besit van drie vuurwapens, waarvan die reeksnommers verwyder is, en 19 rondes ammunisie betrap. Die drie sal in die Athlone-landdroshof verskyn sodra hulle vir die besit van onwettige vuurwapens en ammunisie aangekla word. Intussen is tien verdagtes op een dag gearresteer vir die besit van 'n gekaapte voertuig en die besit van vermoedelik gesteelde eiendom in Browns Farm en Crossroads. Drie verdagtes is Donderdag vasgetrek na 'n Toyota Conquest geroof was terwyl hy 'n ander motoris in Landsdowne Road met sy voertuig gehelp het. Op-en-wakker polisielede, wat op patrollie was, het die voertuig met die drie verdagtes in Sharon-straat in Woodbaai opgemerk. Die drie tieners is onmiddellik gearresteer en hul medepligtige later dieselfde aand. Al vier verdagtes sal binnekort in die Athlone-landdroshof verskyn op klagte van die besit van 'n gesteelde voertuig en die rig van 'n vuurwapen. In 'n afsonderlike voorval is ses verdagtes vroeg Vrydagoggend gearresteer vir die besit van gesteelde eiendom. Die polisie het inligting ontvang oor die gesteelde goedere wat in 'n huis in Crossroads gestoor word. Die polisie het met hul aankoms die huis deursoek en drie flat screen TV's gekry, 'n PlayStation en verskeie ander eiendom. Niemand kon antwoord oor die eienaarskap van die goedere gee nie. Die ses verdagtes is saam met 'n 22-jarige vrou gearresteer. Die verdagtes, tussen die ouderdom van 20 en 37, gaan in die Philippi-landdroshof verskyn op 'n klag van besit van gesteelde goedere.