DIE Britse vloot gaan skepe wat onder die Britse vlag vaar, voortaan in die Straat van Hormuz begelei, berig NU.nl. Dis ’n teken dat die nuwe Britse regering onder Boris Johnson ’n fermer houding inneem in die konflik met Iran. Dié plan is vantevore voorgestel, maar die Britse ministerie van verdediging het toe laat weet hy’t nie die middele om dit uit te voer nie, berig die Britse media. ’n Regeringswoordvoerder het Donderdag gesê: “Die Britse vloot het opdrag gekry om skepe onder die Britse vlag een-een of in groepe deur die Straat van Hormuz te begelei as hulle deurgang betyds aangemeld word.”