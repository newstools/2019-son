DIT is duidelik dat die jong rugbyspelers van die Westelike Provinsie reeds op o. 18-vlak die spelpatroon van die senior-spanne aanleer. Die jong Streeptruie het Boland gister in hulle eerste wedstryd van die Cravenweek op die sportterrein van Grey Kollege in Bloemfontein met 50-24 getroef. Die Kapenaars het rustyd met 26-3 voorgeloop danksy vier van hulle ag drieë wat hulle in die eerste helfte gedruk het. Dit was duidelik vanaf die afskop dat WP die bal onder sy voorspelers sou hou en daarmee die Bolanders tot oorgawe sou dwing. Die plan het goed gewerk, met goeie rolmaalbewegings en skrums, maar dit is duidelik dat die spelers se individuele vaardighede daaronder ly. Dit is verstaanbaar waarom die WP sulke spel lewer. Hy het ’n reputasie van meer as ’n dekade se oorheersing wat hy dié week moet handhaaf – en met die tipe spel wat hy gelewer het, sal hy moeilik gestuit word. Die WP was verlede jaar die kampioen, asook in 2013, 2015 en 2016. Die Bolanders het moedig teruggeveg met drie sprankelende drieë in die tweede helfte. Die mannetjies van die Suid-Kaap was rustyd met 12-15 agter. Die regtervleuel Ashchaldo Kiewiet het twee van sy span se sewe drieë gedruk. Hy is welverdiend as die speler van die wedstryd aangewys. SWD – drieë: Leon Volschenk, Corne Rahl, Vernon Paulo, Alwich van der Linde, Ashchaldo Kiewiet (2), Caston Michaels; doelskoppe: Hendrik Victor (2), Kiewiet, Van der Linde. Pumas – drieë: Martin Venter, Tristan Juries, Cyle Visagie; doelskoppe: Walter (2). Uitslae Valke 42, Luiperds 24; Westelike Provinsie 50, Boland 24. Vandag se wedstryd tussen Grens en die Blou Bulle lok groot belangstelling. Vandag se bepalings: Griekwas t Limpopo; Blou Bulle t Goue Leeus XV; Griffons t Oostelike Provinsie; Grens t Blou Bulle; Goue Leeus t Westelike Provinsie.