GESTREMDHEID is die gevolge van ’n fisieke, geestelike, emosionele, kognitiewe of ontwikkelingsdefek, of ’n kombinasie van dié faktore. Die Legacy Centre in George­ is ’n leersentrum wat kinders met spesiale uitdagings help. Die sentrum fokus op kinders met special needs en dit skep ’n vriendelike en stimulerende omgewing vir hulle. ’n Ope dag word vandag gehou en gesinne kan die sentrum tussen 12:00 en 14:00 kom besoek. Die sentrum is al die afgelope drie jaar ’n haven vir kinders met verskillende uitdagings. Elke kind se unieke needs word aangespreek. Hulle leer ook life skills en kommunikasievaardig­hede. Lasya Venter ’n musiekonderwyseres van Roots4Rhythm, bied twee keer ’n week klasse aan. Die kinders geniet die tyd saam met haar terdeë. Natasha van Zyl, ’n gedragsterapeut by die sentrum, sê jy kan die leerproses in kleiner afdelings opbreek en só die ontwikkeling van komplekse vaardighede bestuur. “Ek het gevind elke kind kan die basiese dynamics van hulle omgewing verstaan en uitwerk. Dit help hulle funksioneer in daai omgewing.” Dis noodsaaklik om die unieke needs van dié kinders op elke moontlike manier aan te spreek. Gelei Die Legacy Centre gee kinders ’n omgewing om die wêreld te explore op ’n manier wat hulle pas. Dis ’n plek waar kinders gelei word om hulle natuurlike vermoëns en vaardighede te ontwikkel om in daardie omgewing te funksioneer. Hier kan hulle kids wees sonder stres of oordeel. Die organisasie sonder winsbejag Binah is ook drie jaar gelede in samewerking met die Legacy Centre op die been gebring. Dié organisasie se doelwit is om bewustheid te skep oor kinders met spesiale behoeftes sodat hulle beter verstaan en aanvaar kan word. Die Binah-stigterslede maak self outistiese kinders groot en verstaan daarom die uitdagings van gesinne met kinders met special needs baie goed.