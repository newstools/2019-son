EEN van die vier mans wat vir die moord op Donovan “Staal” Berry tereggestaan het, is gister vrygespreek op ál die klagte teen hom. Shelton Malgas (26) het gister as ’n vry man by die Baaise hooggeregshof uitgestap. Waarnemende regter Nicholas Mullins het hom vrygespreek van sameswering om moord te pleeg, moord en die onwettige besit van ’n vuurwapen en ammunisie. Gepleit Nealon Redhouse (21) en Deon Harmse (25) is skuldig bevind net aan moord en die onwettige besit van ’n vuurwapen en ammunisie. Hulle het reeds aan die begin van die verhoor skuldig gepleit op dié klagte. Elgershin Goliath (31) is op sy beurt net aan moord skuldig bevind. Staal is op 3 Mei 2016 in Barberry-rylaan in die North­erns in ’n koeëlreën dood. Volgens Mullins is die hoofbevindings in die nadoodse verslag dat Berry veelvuldige skietwonde in die kop, bors, arms en bene gehad het. Die verslag lui Berry se skedel is gecrush, sy longe het platgeval en sy niere en lewer is ook beskadig. Mullins het verduidelik die oorsaak van sy dood is veelvuldige orgaan-beserings. Volgens Mullins is sewe bullets in Berry se lyk gevinden 34 patroondoppies in die omgewing van sy lyk. Mullins het in sy uitspraak gesê die saak teen Goliath is gegrond op die getuienis van ’n enkele getuie. Volgens die regter is die getuienis oor die uitkenning van Goliath op die moord­toneel betroubaar, al was daar beweging op die toneel. Mullins het verduidelik Goliath is welbekend aan die staatsgetuie en hulle is van dieselfde omgewing. Volgens Mullins was Go­liath ook ’n occasional customer by die koop-en-loop-drankwinkel van die staatsgetuie se vrou. Mullins het bygevoeg die voorval het helder oordag gebeur en die getuie was in ’n uitstekende posisie om Goliath te view. Die regter het boonop crucial teenstrydighede uitgewys in die getuienis van Goliath en Derick Samp­son, sy alibi-getuie. Volgens Mullins is een van die teenstrydighede dat Goliath sê Berry het op die oggend van die moord ’n silwerkleurige Golf bestuur toe hy sy (Goliath se) huis aangedoen het. Dit was terwyl die alibi-getuie gesê het Berry was dié oggend bloot ’n passasier in die voertuig. Volgens Mullins was Sampson desperaat om in sy getuienis nie met Goliath te verskil nie. Die regter het bevind Sampson het namens Goliath gelieg. Mullins het verduidelik daar is geen getuienis voor die hof oor watter soort vuurwapen Goliath die oggend van die moord in sy besit gehad het nie. Weergawe Hy het gesê om dié rede kan hy nie skuldig bevind word aan die onwettige besit van ’n vuurwapen en ammunisie nie. Volgens Mullins het Redhouse en Harmse ’n confes­sion gemaak en is hulle skuld nie gechallenge nie. Oor Malgas het Mullins gesê daar is niks onwaarskynliks aan sy weergawe nie. Mullins het gesê die staat het nie daarin geslaag om Malgas se skuld te bewys nie. Nadat Mullins sy uitspraak voltooi het, het die moordenaars se geliefdes in trane uitgebars. Die voorvonnisverrigtinge vind op 23 Augustus plaas. Adv. Mark Driman is die aanklaer in die verhoor.