DIE twee maande lange staking van plaaswerkers van Oak Valley in Grabouw het tot 'n einde gekom. Die plaaswerkers, wat sedert Mei staak, het ingestem tot 'n styging van 6,5%, 'n R300-behuisingtoelae en die belofte dat koshuise getransformeer gaan word. Hulle het aanvanklik aangedring op 'n 8% styging in lone, wat neerkom op R250 per dag, die afskaffing van labour brokers en dat vroue en families van werkers toegelaat word om by hulle in koshuise te bly. Werkers het deurentyd die N2-snelweg afgesper wat dit vir inwoners moeilik gemaak het om die area te verlaat. Die Commercial Stevedore Agricultural and Allied Workers Union het 'n klag by die gelykheidshof gelÃª met betrekking tot die koshuise. "Hoewel ons die aanbod vir 'n laer loon aanvaar het, dring ons aan dat die maatskappy nie die behuisingtoelae koppel aan enige uitsettings op die plaas nie," Trevor Christians, algemene sekretaris van die vakbond. - GroundUp