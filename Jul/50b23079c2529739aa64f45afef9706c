STEVE Hansen, coach van die All Blacks, het Dinsdag vier nuwelinge is sy groep van 39 rugbyspelers ingesluit. Dít is vir die jaar se Rugby Championship wat op 20 Julie begin. Die nuwe gesigte is is Luke Jacobson, losvoorspeler van die Chiefs, die Highlanders-losskakel, Josh Ioane, en die haastige agterspelers van die Crusaders Braydon Ennor en Sevu Reece. Reece (22) het veral vanjaar groot opgang vir die Crusaders in die Superrugbyreeks gemaak. Die Hurricanes se Ben Lam is weer deur selectors misgekyk. Die groot besprekingspunt in Nieu-Seeland is egter die weglating van die veteraansenter Ma’a Nonu. Hansen het besluit om Sonny Bill Williams, Jack Goodhue, Anton Lienert-Brown en Ngani Laumape in die middelveld te kies. Ryan Crotty (senter) en Scott Barrett (slot) is weens beserings weggelaat. VOORSPELERS: Asafo Aumua, Dane Coles, Liam Coltman, Codie Taylor, Owen Franks, Nepo Laulala, Joe Moody, Atu Moli, Angus Ta’avao, Karl Tu’inukuafe, Ofa Tuungafasi, Brodie Retallick, Patrick Tuipulotu, Samuel Whitelock, Jackson Hemopo, Sam Cane, Vaea Fifita, Shannon Frizell, Luke Jacobson, Dalton Papalii, Kieran Read (k), Ardie Savea, Matt ToddAGTERSPELERS: TJ Perenara, Aaron Smith, Brad Weber, Beauden Barrett, Josh Ioane, Richie Mo’unga, Jack Goodhue, Ngani Laumape, Anton Lienert-Brown, Sonny Bill Williams, Braydon Ennor, Jordie Barrett, George Bridge, Rieko Ioane, Sevu Reece, Ben Smith.