CHIPPA United sal in die komende seisoen ’n tweeling op die veld hê. Die Chilli Boys het die broers Elvis en Kelvin Moyo aangekoop om hulle verdediging te versterk. Die twee het vir die Zimbabwiese span FC Platinum gespeel. Dit blyk dat Clinton Larsen, die coach, dié jong broers gekies het bo die baie ervare Tefu Mashamaite, voormalige kaptein van Kaizer Chiefs. Mashamaite was op soek na ’n nuwe klub nadat hy laas seisoen in die Tweede Liga gespeel het. Hy het ook vir ’n paar weke by Chippa geoefen. ’n Bron na aan Larsen sê die breier het eerder op jonger spelers besluit.