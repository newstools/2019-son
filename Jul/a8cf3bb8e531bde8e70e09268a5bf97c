TWEE verdagtes het in die hof verskyn op 'n klag van belastingbedrog ter waarde van sowat R46 miljoen. Yasmena Pillay (65) en Mogamat Rafiek Davids (55) het Woensdag in die Baaise handelshof verskyn. Davids en Pillay is direkteure van ‘n konstruksiemaatskappy in Port Elizabeth. Kapt. Anelisa Ngcakani, ‘n Valke-woordvoerder, sê die maatskappy het tussen 2010 tot 2017 nie VAT returns by Sars ingehandig nie.. Die Valke se ondersoek het ook bevind dat die besigheid nie as ‘n werkgewer by SARS geregistreer is nie. Die twee verdagtes is albei op borgtog van R1 000 vrygelaat. Pillay en Davids verskyn volgende maand weer in die hof.