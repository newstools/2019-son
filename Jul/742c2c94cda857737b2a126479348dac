MAATSKAPLIKE ontwikkeling in die Oos-Kaap sal R22,8 miljoen bewillig om pads aan die duisende arm leerders in die provinsie te verskaf. Siphokazi Mani-Lusithi het ’n luide applous gekry toe sy dié aankondiging Donderdag in die wetgewer gemaak het. Sy is die LUR vir maatskap­like ontwikkeling. Mani-Lusithi het gesê: “Die departemente van maatskaplike ontwikkeling, gesondheid en opvoedkunde wil die program vir sanitêre waardigheid uitbrei na leerders in gr. 4 tot 12 in quintile 1-skole. “Die doel is om seker te maak jong, skoolgaande meisies se waardigheid word nie aangetas nie.” –Herald Live