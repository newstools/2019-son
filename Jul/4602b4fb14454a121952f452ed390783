DIE Australiese skrumskakel Will Genia gaan ná die Rugbywêreldbeker uit toetsrugby tree. Genia, 'n veteraan met meer as 100 toetse op sy kerfstok, gaan ná die Wêreldbeker sy loopbaan in Japan voortsit. Die Japanse klub Kintetsu het reeds aangekondig dat hulle Genia sowel as sy Rebels-skakelmaat, Quade Cooper, se handtekeninge bekom het. Genia het laas jaar slegs die 10de Wallaby geword om 100 toetse vir sy land te speel toe op Twickenham teen Engeland uitgedraf het. Hy sê hy is nie net bly hy kon Australië en sy familie trots maak nie, maar ook sy geboorteland, Papua New Guinea. "Ek voel ek verlaat die game op die regte tyd omdat daar 'n klomp jong spelers is, wat baie goed is, wat deur kom. Daar is ook klomp ervare ouens soos Nic White en Joey Powell wat al 'n paar toetse agter die blad het," sê Genia. Cooper, wat 70 toetse vir die Wallabies gespeel het, het nog geen aankondiging oor sy toetsrugbyloopbaan gemaak nie. Hy sal egter steeds in aanmerking kan kom om vir sy land te speel. - Rugby.com.au