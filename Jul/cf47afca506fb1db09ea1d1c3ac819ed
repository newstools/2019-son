DIE polisie in die Oos-Kaap het ’n manhunt begin vir drie verdagtes ná ’n sakeroof Saterdag in Peddie. Kol. Sibongile Soci, polisiewoordvoerder, sê die bestuurder van die besigheid was saam met twee werkers toe ’n verdagte inkom, ’n vuurwapen uithaal en die bestuurder dwing om die kluis oop te maak. Nog twee verdagtes het daarna ingekom en die bestuurder begin skop. Volgens Soci het die bestuurder die kluis oopgesluit en die verdagtes is toe met ’n onvermelde bedrag cash en ’n selfoon daar weg in een van die besigheid se karre. Die getaway-kar is later verlate gevind.