DIE army gaan ’n paar maande op die Kaapse Vlakte wees om die cops teen die bendes te help. Son op Sondag het by mense gaan hoor wat hulle daarvan dink. Matthew Venter (21) van Durbanville voel die weermag het die townships stil gemaak. Ashraf Samsodien (29) van Blue Downs sê: “Vir wat is die army in die townships? “Dis die regering wat die wetgewing moet verander. “Solank as die strafwette teen gangsters en drug merts sag is, sal die townships buite beheer bly.” Brancer Parkhurst (21) van Milnerton sê: “Die army is nou in beheer. “Hulle sien toe dat die mense in die townships veilig kan gaan werk en rondloop.” Morenzel Strauss (22) sê: “Die army is nodig hier vir die oorweldigende gangster-geweld. “Die army moes al lankal ingekom het. “Ek’s voorheen van Namibië en daar is feitlik geen misdaad nie.” Brian Gordon (23) van Ysterplaat sê: “Ons sal sien of die gangsters rêrig gaan stil bly. “Ons hoop maar die townships sal nou regkom.”