'N VROU moes Woensdagoggend noodgewonge agter die stuur van 'n taxi inklim nadat die bestuurder deur Johannesburgse metropolisie ge-pepper spray is. Tshepiso Shongwe het aan SowetanLIVE gesê sy was oppad na die Noord-taxistaanplek toe die bestuurder 'n illegal move in aankomende verkeer gemaak het. "Ons is deur metropolisie afgetrek, maar omdat die driver begin baklei het, is hy ge-pepper spray," sê Shongwe. Shongwe, wat by 'n bank werk, sê nog 'n taxi driver het gekom en aangebied om hulle na die taxistaanplek te vat, maar wou hê hulle moes betaal. Die 35-jarige ma van twee, wat 'n kode-14 lisensie het, sê almal het gekla totdat die taxibestuurder gevra het of een van die passasiers kan ry. "Ek het besluit om te ry, maar dit was 'n skorokoro. Hy moes my help bestuur deur die gears te change," sê sy. In die video wat tans op sosiale media versprei word, kan gesien word hoe die bestuurder in pyn in die passasierskant sit. "Ek wou nie wys ek is bang nie omdat mense op my staatgemaak het," sê Shongwe. Shongwe sê sy het R20 by die taxi driver gekry as waardering vir haar moeite. Ralph Jones, voorsitter van die South African National Taxi Council (Santaco) in  Johannesburg, sê hy was nie bewus van die video nie, "maar dis scary as metropolisie net kan kom en ons drivers pepper spray". "As hy iets verkeerd gedoen het, moes hulle hom 'n boete gegee of gearresteer het. Ek het nog nooit van 'n geval gehoor waar 'n passasier oorneem en ry nie. As sy nie PDP het nie, kon iets ergers gebeur het. Ons sal daarna kyk," sê Jones. Wayne Minnaar, woordvoerder van die metropolisie, sê hulle gaan die voorval ondersoek. - SowetanLIVE   