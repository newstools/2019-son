BONGO Nombiba, ’n Baaise raadslid, het gister amptelik sy tronkstraf begin. Dit volg nadat die konstitusionele hof sy aansoek om verlof tot appèl afgekeur het. Nombiba het hom tot dié hof gewend nadat hy in die Baaise handelshof skuldig bevind en tot vyf jaar tronkstraf gevonnis is vir bedrog. In hulle beslissing het die regters van die konstitusionele hof gesê Nombiba se aansoek word van die hand gewys omdat dit nie onder dié hof se regterlike mag val nie. Boonop het die ag regters almal bevind daar’s anyway geen moontlikheid op sukses vir Nombiba se aansoek nie. Nombiba, die ANC-raadslid in wyk 20, is in Maart 2018 skuldig bevind aan bedrog en geldwassery. Hy het R20 000 gepocket wat vir ’n gemeenskapsprojek bedoel was. Nombiba was drie maande in die St. Albans-gevangenis voordat hy op borgtog vrygelaat is hangende die uitslag van sy eerste aansoek om appèl.