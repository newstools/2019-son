SES verdagtes is Saterdag gearresteer vir die besit van onwettige dwelms. Vyf van hulle is ook vas oor onwettige ammunisie. Waaksame lede van die Kraaifontein-polisie en die provinsiale intervensie-taakspan het op inligting van gemeenskapslede gereageer dat drugs verkoop word by ’n huis in Klipbokstraat in Scotts­dene, Kraaifontein. Meer as 2 000 Mandrax-tablette met ’n geraamde­ straatwaarde van R80 000 was in die huis se agterplaas begrawe. Deursoek ’n Verdagte (29) is gearresteer en het Maandag in die Kuilsrivier-landdroshof op aanklag van dwelmhandel verskyn. In ’n ander voorval Sondag was die polisie besig met roetine-patrollies toe hulle inligting ontvang dat ’n wit Toyota Quantum vuurwapens en dwelms in die gebied vervoer. Die taxi is in Eoanlaan, Scottsdene, gesien en afgetrek. Die taxi is deursoek en 50 patrone en tik van sowat R15 000 is gekry. Vyf verdagtes is gearresteer vir die besit van ammunisie en dwelms. Hulle het gister in die Blue Downs-hof verskyn.