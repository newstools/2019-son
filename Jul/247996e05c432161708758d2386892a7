Die pa van ‘n speurder van die Valke in die Kaap is Dinsdagoggend in Melkbosstrand vermoor. Nici Heerschap (74) is twee keer in sy voertuig geskied en op die toneel oorlede.Hy is die pa van ao Nico Heerschap. Kapt. Philani Nkwalase, ‘n woordvoerder vir die Valke, sê die skietery het naby Heerschap senior se huis plaasgevind. Netwerk24 berig die mans woon op dieselfde eiendom. Heerschap junior is Dinsdagoggend in die Kaapse landdroshof getuig in ‘n vuurwapen saak. Volgens Netwerk24 het hy ook figure in bendekringe en die onderwêreld vir vuurwapens en voertuigbedrog ondersoek. Nkwalase sê daar word ondersoek wie moontlik agter die skietery sit.Oor of die moord dalk verbind kan word met een van Heerschap junior se ondersoeke, sê Nkwalase: “Die motief vir die moord is deel van ons ondersoek.” Niemand is nog gearresteer nie.