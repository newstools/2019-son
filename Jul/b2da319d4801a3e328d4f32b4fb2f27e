DIE hertogin van Sussex, Meghan, was nog altyd bestem vir groter dinge in die lewe. So sê Meghan se tjommie, die aktrise Priyanka Chopra­. Dié pragtige donkerkop meen prins Harry se vroutjie het haar destiny vervul deur ’n mag te word wat sal veg vir verandering. Eersteling Die gewese aktrise het mos ’n lid van die invloedryke Britse koninklike familie geword toe sy en Harry verlede jaar getroud is. Die tweetjies se eersteling, Archie Harrison Mountbatten-Windsor, is op 6 Mei gebore. Priyanka is nie ’n bietjie trots op Meghan nie. Sy is oortuig daarvan dat die hertogin haar aansien sal benut om ’n groot verskil in die wêreld te maak. Ek sien op The Juice Priyanka het saam met Elle in Brittanje oor haar koninklike tjommie gepraat. Priyanka sê: “Megs, sy was nog altyd bestem vir groot dinge. “Sy kan dinge verander en sy het die mag om dit deur te voer. “Dit is wonderlik dat sy daai roeping gevind het.”