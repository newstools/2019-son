EK PRAAT nie hier noodwendig van ’n celeb nie. Maar eerder ’n celeb-stad. En jy woon in hom. Yep, Slaapstad is mos ’n premier destination vir film crews en production hous­es om movies en series te skiet. Dink hier maar aan Homeland­, Black Sails, Scorpion King: Book of Souls, Tomb Raider en Black Mirror. Al daai goed is hier geskiet en daarom spend die celebs hulle off time in die stad self. Raakloop Volgens Channel24 was celebs soos Samuel L. Jackson, Claire Danes, Sean Penn, Orlando Bloom en selfs die Britse Royals hier. O, en moenie Miley Cyrus vergeet nie. En waar sal jy ’n celeb raakloop? Daar is ’n hele paar local hangouts. Natuurlik is die Belmond Mount Nelson Hotel voor in die koor. Want hier sal celebs soos Katie Holmes­, Charlize Theron, Penn en selfs Oprah Winfrey nesskrop as hulle in Kaapstad is. En moenie die Beluga Restaurant vergeet nie. Want Samuel Jackson en Kevin Spacey likes dit. En wat van die Aquila Private Game Reserve ’n ent uit die stad? Wel, Paris Hilton en Benji Madden het mos hulle honeymoon daar gehad. En Rihanna, One Republic en Prins Harry het ook al hier uitgehang. Ag, die V&A Waterfront is mos ook maar ’n moet, want ons eie Charlize en Miley hang dáár uit. Tafelberg is ook nóg ’n trekpleister vir mense soos Arnie en Oprah.