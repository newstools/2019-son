ANDRE Esterhuizen van die Sharks en Marvin Orie (Leeus) is weer terug in die Springbokgroep vir die jaar se Rugby Championship. Hulle het Maandag na Auckland in Nieu-Seeland gevlieg, waar die Springbokke aanbly om hul voorbereiding vir hul derde en laaste Rugby Championship game teen Argentinië voor te sit. Die Bokke het besluit om in Kiwi-land te bly en daar hul voorbereiding vir volgende week (10 Augustus) se game teen die Poemas in Salta, Argentinië voort te sit. Hulle sal eers later oorvlieg na die Suid-Amerikaanse land. Die plan om in Auckland te bly, is die tweede stap in coach Rassie Erasmus se plan om die Bokke vars te hou, en ook spelers op die proef te stel. Erasmus het voor die afskop tot die kompetisie die Bokke in twee afsonderlike spanne verdeel vir toetse teen die Wallabies en All Blacks. "Al het ons nou nie die All Blacks (laas week) gewen nie, dink ek ons kon die voordeel sien van 'n groep spelers vroeër as die res van ons groep na Wellington stuur," meen Erasmus. "Ons het 'n goeie plan in plek vir die volgende twee weke." Die Bokke sal weer in twee groepe opverdeel word en op verskillende vlugte na Buenos Aires vertrek. Hulle gaan ook in Buenos Aires hul laaste voorbereiding doen en dan volgende week Donderdaq na Salta vlieg. Intussen sal die skrumskakel Faf de Klerk die week versigitig gemonitor word nadat hy in die gelykop uitslag teen die All Blacks sy toets vir harsingskudding gedruip het. Die Springbokke sal die Rugby Championship wen as hulle die Poemas met 'n bonuspunt kan klop. 