DIE llyke van vyf vroue is die afgelope naweek in 'n man se yard in Mpumalanga opgegrawe. Dié gru-ontdekking kom nadat die polisie die verdwyning van 'n vrou ondersoek het. Die ondersoek het hulle na 'n man se huis gelei. Kol. Mtsholi Mbembe, 'n polisiewoordvoerder, sê die man het weggehardloop toe die polisie by sy huis aankom,. Sy ma het hom egter self agterna na die polisiestasie geneem. "Hy het toe gebieg oor die eerste slagoffer," sê Mbembi. Die man het glo vir die polisie gesê hy het die vrou op Facebook ontmoet en dat hulle seks gehad het . Volgens hom wou die vrou agterna geld by hom hê en gedreig om die polisie te vertel dat hy haar verkrag het as hy nie betaal nie. Hy het haar toe geslaan. Sy het glo geval, haar kop gestap en gesterf. Hy sê hy het toe haar klere uitgetrek en begrawe. Nadat die polisie die vrou se lyk opgegrawe het, het die man glo die ondersoekbeampte gesê dat daar vier ander lyke op die erf begrawe is. Die polisie het tussen Vrydag en Sondag gegrawe en die ander lyke gevind. Mbembe sê die polisie het tussen Vrydagaand en Saterdagogend een ander lyk in sy yard gevind. Drie ander is Sondag opgegrawe. Twee van hulle is langs mekaar in die vloer van 'n halfgeboude badkamer in die huis begrawe. Die ouderdomme van die slagoffers is tussen die ouderdomme van 16 en 24. Mbembe sê ná hy die vrou op Facebook ontmoet het, het hy die ander in nagklubs en bars ontmoet. Hy sê elke keer as hy seks met die vroue gehad het, het hulle hom vir geld gevra waarna hy hulle doodgeslaan het. - News24