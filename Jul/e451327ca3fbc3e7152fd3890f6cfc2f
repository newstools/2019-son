’N BOEF het dit reggekry om in te breek by die Buckingham-paleis – ’n hanetree van waar Haar Koninklike Hoogheid queen Elizabeth slaap. Die skurk (22) het vroeg gisteroggend oor die fence gekom en ingebreek. Kort daarna was hy in boeie. Metro skryf die booswig was naby die hoofkwartier. Gelukkig is die queen (93) se deure snags gesluit. Daar was dus nie ’n kat se kans dat hy daar kon inkom nie. ’n Informant het verklap: “ ’n Man het oor die Buckingham-paleis se hekke gespring. Die polisie het hom vinnig aangekeer. Groendakkies “Die beamptes het vinnig besef hy het nie ’n wapen by hom nie.” Die skurk wou glo vir Michael Fagan copy. Dié was ’n werklose decorator wat 37 jaar gelede by die paleis ingeklouter het. Hy’t in die gang rondgestap, op die queen se bed gesit en selfs ’n entjie gevra voordat hy gearresteer is. Hy is ná ses dae in die groendakkies vrygelaat. Die “copycat” slaap nou hard en koud in ’n tjoekie in Londen.