‘N SEKURITEITSWAG van die Hoërskool Folweni is Saterdag dood ná hy verlede maand op die skoolgrond in die bors geskiet is. Dis die tweede persoon wat binne 'n maand by die skool, in die suide van Durban, vermoor is. Muzi Mahlambi, ‘n woordvoerder, sê die oorledene en 'n ander sekuriteitswag is verlede maand raakgeskiet . Die ander een was net in die been gewond. Kwazi Mshengu, die LUR van KwaZulu-Natal se onderwysdepartement, sê die skieter/s het met Toyota Quantum -enjins en gearboxes, wat aan die skool geskenk is, weggekom. Mshengu is bekommerd dat die skool deurloop onder kriminele in die area. - SowetanLive     