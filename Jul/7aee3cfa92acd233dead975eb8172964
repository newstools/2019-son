BAIE mense worry deesdae oor Loerbroer wat hulle dophou. In China span die regering biometriese gesigsherkenning (facial recognition) in om mense onder die duim te hou. Maar yahoo.com/lifestyle berig daar is hoop – word ’n juggalo of juggalette… Dís wat fans van die rapgroep Insane Clown Posse hulleself noem. Hulle verf hulle gesigte soos die band se lede, Violent J en Shaggy 2 Dope. Een slim fan het agtergekom daai verfgesiggies verwar die blikbrein wat die gesig probeer ontleed.