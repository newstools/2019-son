DIE Vrystaatse departement van gesondheid gaan meer aandag skenk aan veiligheid by die provinsie se hospitale. Dit kom ná 'n 24-jarige dokter laas maand 'n man se tong afgebyt het toe hy haar wou verkrag. In 'n ander voorval is 'n 44-jarige vroue-dokter dae later ge-gunpoint en deur vier mans beroof. Montsheng Tsiu, LUR van gesondheid, het Donderdag in haar begrotingsrede in die provinsiale wetgewer bevestig dat haar departement sekuriteitsmaatreëls by gesondheidsfasiliteite gaan opskerp.     