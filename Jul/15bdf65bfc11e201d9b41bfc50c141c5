'N MAN is Donderdag in die Suid-Gautengse hooggeregshof twee lewenslange vonnisse opgelê. Phumzile Nekene (35) is vroeër skuldig bevind aan die moord van Paul Jacques April en die verkragting van 'n vrou op 13 November 2016 in Randfontein. Regter Simon Radasi het in sy vonnisoplegging gesê Nekene, April en die vrou was oppad huis toe. Nekene het toe skielik 'n mes uitgepluk, vir April doodgesteek en die vrou na 'n veld gelei waar hy haar verkrag het. Radasi sê Nkene het ondanks die oorweldigende bewyse teen hom steeds skuld ontken. Nkene het by monde van sy verdediging vir 'n ligter straf gevra omdat hy "onder die invloed van drank was".  - TimesLive