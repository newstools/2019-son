NIEU-SEELAND se krieketspan sal Woensdag die laaste 25 balle van hul kolfbeurt in 'n World Cup-halfeindstryd kom trotseer. Gietende reën het Dinsdag die eerste semi tussen die Black Caps en Indië op Old Trafford kom deurmekaar krap. Maar die Kiwi's sal dalk die reën as bedekte seën beskou, want hulle het maar sukkel sukkel gekolf vir 'n telling van 211/5. Indië was in volle beheer en met 'n gelaaide kolflys vol sterre, sou hy waarskynlik maklik die wenlopies geslaan het. Nou is daar egter 'n goeie kans dat die Indiese span in toestande gunstig vir swaaiboulwerk gaan kom kolf. Wanneer die Kiwi's om 10:30 (11:30 in Suid-Afrika) spel hervat, sal dit heel moontlik nog wolkbedek wees. Indië sal dus ook nie net wild kan kom slaan om die wentotaal te probeer afslaan nie. Moet nie die aksie van die voorgesitte eerste semi op SuperSport se kanaal 202 misloop nie.