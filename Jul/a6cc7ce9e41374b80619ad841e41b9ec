ANTHONY Joshua is vuur en vlam om wêreldboks se swaargewigtitels terug te wen. Terwyl die sweet elke dag in die gimnasium tap en Joshua homself tot breekpunt dryf, het hy aan die Express gesê: “Ek moes Andy Ruiz verlede maand geklop het. Ek het swak geboks en die prys betaal. “Dié keer vat ek die gordels terug om ’n tweemalige wêreldkampioen te word. Rematch “Gee my sommer nóú die geveg.” Die promotor Eddie Hearn­ sê vir Joshua maak dit nie saak waar die geveg plaasvind nie. “Hy moet vir my sê waar hy die rematch wil hê. Ek gaan nie vir hóm sê nie. “Dis in enige sport altyd beter om tuis in aksie te wees as weg van die huis,” het Hearn verduidelik. Volgens Hearn is Cardiff die voorloper om die geveg aan te bied. “Ek gaan vandeesweek nog die Ruiz-kamp in kennis stel dat ek die geveg in Cardiff wil aanbied.” Verlede week het Hearn Ruiz met regstappe gedreig as hy sou weier om in die Verenigde Koninkryk te boks. Hearn het egter onmiddellik teruggekap en gesê: “Ek is die kampioen en daarom call ek nou die shots. Dis immers die kampioen se reg om te sê waar hy sy titel wil verdedig.”