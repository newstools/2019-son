PRECIOUS Mashele kan Stephen Mokoka onttroon as Suid-Afrika se champ in die ASA Halfmaraton. Mokoka beskou Ma­shele as sy vernaamste teenstander in dié maraton. Dié halfmaraton dien ook as die Nelson Mandelabaai-maraton. Dit vind môre plaas. Hoewel Mokoka vir Ma­shele uitsonder, skryf hy nie die ander uitdagers se wenkans af nie. Uithaal Hy verwag van die jonger garde ’n baie sterk aanslag op sy titel. Die atlete sal na verwagting in gunstige weerstoestande by Pollockstrand in Summerstrand aantree. Hope prysgeld is op die spel. Mashele, Elroy Gelant en die Baaienaar Meli­khaya Frans is van die langasems wat Mokoka als sal laat uithaal. Mokoka meen Mashele is vol selfvertroue en baie goed op dreef. Mashele het ’n vinnige tyd vir hom voorspel. Gelant het egter aangedui hy is gereed om te verbeter op sy vierde plek van verlede jaar. Hy is bekend daarvoor dat hy sy wedlope baie vinnig begin. Tog kan hy as ’n verrassing taktiese aanpassings maak om vanjaar die titel te probeer wen. Ook Philani Buthelezi, Luck­y Mohale, Gladwin Mzazi en Desmond Mo­kgobu is in staat om te wen as van die gunste­linge soos Mokoka en Mashele nie op hulle beste is nie. Frans is juis oorgehaal om die plaaslike ondersteuners iets te gee om oor te juig. Aanmaak Hy het baie hard ge­oefen. ’n Goeie ver­toning word van hom verwag. Met sterk mededinging, gunstige weers­toestande en atlete soos Mohale en Gelant wat van meet af aan die pap dik kan aanmaak, word ’n baie goeie tyd oor die 21,1 km verwag. Begintyd: 07:00.