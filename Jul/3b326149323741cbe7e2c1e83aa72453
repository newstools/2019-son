STRANDFONTEIN se inwoners sê hulle leef in vrees. Hulle het die naweek met die cops gepraat om oplossings te vind vir die stygende misdaad in die buurt. Die inwoners sê gewapende gangsters kom uit ander gebiede om hulle te beroof. Kapt. David Malong, die Strandfontein-polisiehoof, het erken daar is ’n styging in misdaad in die gebied. “Crime doesn’t pay en die lang arm van die gereg sal die misdadigers vasvat. “Die polisie kan nie oral op dieselfde tyd wees nie. “Die misdadigers weet wanneer die polisie skofte verander en slaan dan toe. “Ek is verantwoordelik vir die mense se veiligheid, maar die inwoners moet die polisie bystaan,” het Malong gesê. Charlene Morris, voorsitter van die polisieforum, sê daar is ’n styging in drug merts wat hier huise huur. Reggemaak En dit dra by tot misdaad in Strandfontein. Elton Jansen, die plaas­like raadslid, sê: “Die Stad Kaapstad het twee surveillance cameras opgerig en daar gaan nog opgerig word. “Ons het ook ’n probleem met foutiewe straatligte, maar dit sal reggemaak word.” Charles Adams, ’n inwoner, het aan Son gesê niks is eintlik bereik met die meeting nie.