DIE Suid-Afrikaanse Lugdiens (SAL) het sy waarnemende raadsvoorsitter verdedig teen bewerings van tender-onreëlmatighede. Luidens Eyewitness News se berig, beskryf SAL die bewerings as ongegrond en deurtrek met feitelike onakkuraathede. Daar word beweer dat Thandeka Mgoduso 'n tender van R200 miljoen aan die konsultasiemaatskappy 21 Century toegeken het. Tlali Tlali, die lugreddery se woordvoerder, sê egter die bedrag was klein bietjie meer as R300 000. "Die bewerings is nie net ongegrond nie, hulle is ook onakkuraat. Dit is nie net onstellend dat 'n storie van so 'n aard geplubliseer is op grond van 'n uitgelekte interne verslag nie, maar dat sekere aspekte van dieselfde verslag ook verkeerd geïinterpreteer is."