DIE soektog na die vermiste sesjarige Cuzette Scheepers duur voort. Dit na die ontdekking van haar boetie en die liggaam van 'n vrou, wie vermoedelik hul ma is, in Voëlklip, naby Heroldsbaai. Kapt. Malcolm Pojie, ’n polisiewoordvoerder, sê: "Die soektog sal vanaf die Wildernis na Voëlklip en Heroldsbaai tot Mosselbaai, indien die weer dit toelaat, strek. "Duikers konsentreer op die Voëlklip-omgewing, waar die VW Caravelle van die kind se ma, Heidi Scheepers, verlede week op rotse gevind is." Volgens Pojie is dit nog onduidelik hoe die voertuig van die krans af gegaan het. "Daar word nog ondersoek ingestel na wat moontlik kon gebeur het." Die lyk van Scheepers se seun Hugo (2), is eerste gevind, nadat die drie verlede Dinsdag verdwyn het. Die liggaam van 'n vrou, vermoedelik die van hul ma, is Saterdag gevind maar nog nie geidentifiseer nie. News24 berig die soektog na Cuzette is Sondag voortgesit, maar pogings was onsuksesvol nie.