NADAT hy vir vyf dae vermis was is 'n nege maande oue baba van Pretoria met sy ma herenig. Lihle se ma, Nancy Mmusi, was verskriklik bly toe sy haar kind terug kry. SowetanLive berig Mmusi het die ergste verwag, want mense verkoop sommer jou kind of gebruik hulle vir muti. Die 29-jarige ma vertel sy het haar kind vir 'n 32-jarige vrou gegee, wat gereeld by haar boyfriend in die omgewing kuier. "Sy het genome sy bring hom oor 'n tydjie terug. "Die vrou het net nie teruggekom nie." Volgens SowetanLive is Lihle saam met die vrou na Brits, waar sy as huishulp werk. Toe haar werkgewers haar uitvra oor die kind het sy gevlug en het sy die kind na die Brits polisiestasie geneem en haarself aan die polisie oorgegee. Die verdagte het Vrydag in die Pretoria se landdroshof op aanklag van ontvoering verskyn, en die saak is tot Vrydag uitgestel. Sthembiso Gqibile, Lihle se pa sê, "Terwyl sy seun weg was kon hy niks eet of eens slaap nie. “Ek was bekommerd. Wat as die vrou my kind verkoop of seer maak, want mense is wreed." Volgens berigte was die vrou, wat die kind gesteel het, swanger maar haar kind is in Augustus doodgebore.    