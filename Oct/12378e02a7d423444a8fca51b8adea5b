DIE naam “Dream Team” som alles op! Hopelik kan dié program ook ’n rol speel om jong aspirant-sokkerspelers se drome te bewaarheid. Boonop staan hulle beslis ’n kans met die Kaapse sokkerlegende Boebie Solomons wat aan die stuur van dinge is. Safa Cape Town het die ervare Solomons aangestel om die skol­emandaat uit te voer. Hy verduidelik: “Ons kies ná elke toernooi ’n dream team. Die Dream Teams sal volgende jaar met mekaar meeding om die cream of the crop te kry.” Die volgende been van die o. 13-skoletoernooi vind Saterdag op Bernadino Heights se skoolterrein plaas. Ná die loting gisteraand by Capegate is dit duidelik dat die vonke Saterdag gaan spat. Volgens Solomons is die kompetisie-faktor goed en dit help met ontwikkeling. “Dit bring gewoonweg die beste in die spelers uit, want almal wil sukses behaal. “Maar die klem moet eerstens op ontwikkeling wees. “Die basics moet reg uitgevoer word – oor en oor totdat dit second nature word, jy weet,” sluit Solomons af.