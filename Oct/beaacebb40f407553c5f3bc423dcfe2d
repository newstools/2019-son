HOU by die rooi! Dít is hoe die sokkerspan van Viking Fishing geseëvier het nadat hy dié jaar se Vis­fabrieke Sokkertoernooi gewen het. Die eindstryd tussen Vikings en Nossab is Saterdag op die Smitpark-sportterrein in Velddrif aan die Weskus beslis. Vikings het die stryd met 1-0 gewen danksy ’n doel deur Azharuddin Abrahams. Daar was min te kies tussen die twee spanne. Die span van Nossab, wie se hoofkwartier in Velddrif gesetel is, het groot ondersteuning van die plaaslike fans geniet. Boshula Bonnga van Enlee Steve­doring is as die speler van die toernooi aangewys. Sy spanmaat Timothey de Bruyn is die topdoelskieter van die twee dae lange toernooi. Enlee Stevedoring se Karel Emke is as die top-afrigter aangewys. Oceana Lobster se Makabongwa Vunnda was die beste goalie.