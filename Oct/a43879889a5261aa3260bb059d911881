SY IS Queen B en dit hoef nie haar troudag te wees vir haar om ’n trourok te rock nie. Bonang Matheba het soos ’n droom gelyk toe sy die vierde Equanimity Awards Gala in Texas, Amerika, aangebied het. The Juice  berig die jaarlikse liefdadigheidsgeleentheid word gehou om individue en organisasies te vereer wat positiewe veranderinge in gemeenskappe maak. En vir die groot geleentheid oor die waters het Queen B mos ’n rok nodig wat net so over the top soos sy is – maak nie saak of dit ’n trourok is of nie. Sy het die asems laat wegslaan in ’n pragtige wit rok met vere deur die Amerikaanse ontwerper Stephen Goudeau. Die meermin-rok is deel van sy wedding couture-versameling. Ja-nee, Bonang is mode-godin en sy kan doen net wat sy wil.