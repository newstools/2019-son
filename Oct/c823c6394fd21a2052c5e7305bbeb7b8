BEYONCÉ kan maar nou queen van die dance stage wees, maar heel aan die begin kon sy nie eens ordentlik op hakke loop nie. Dis nie ek wat dít sê nie. Daai is die Amerikaanse danser en aktrise Jenna Dewan se woorde. En julle kan maar Jenna se woord vat, want dié eksvrou van Channing Tatum ken haar storie wanneer dit by dans kom. Die swanger Jenna was die week in Watch What Happens Live toe sy deur die aanbieder gevra is wat haar grootste pet peeve is wanneer dit kom by hoe popsterre dans. Die danser het toe verduidelik dit rasper haar wortel as sterre stamp-stamp in hulle hakke stap. “Wanneer hulle in heels loop en stomp” Sy en haar boepie het toe opgestaan en gewys hoe die stap eintlik gedoen moet word. En wie het hulle al skuldig gemaak aan dié groot blaps? “Julle gaan my doodmaak, maar in toeka se tyd het Beyoncé dit gedoen. Maar nou loop sy perfek op haar hakke. Maar ek onthou lank terug toe loop sy so, en ek het altyd gewonder hoekom sy so loop.” Sy het toe by Beyoncé se die hard fans, die Beyhive, gepleit om haar nie aanlyn aan te val nie. “Die hele wêreld gaan nou vir my kom. Beyhive, ek love Bey.”