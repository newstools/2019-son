DIS baie duidelik waar Steve­ Barker, afrigter van Stellenbosch, se prioriteite lê – by sy brood en botter, die Premierliga! Die ervare breier het uitgewys vandag se Telkom-bekerstryd teen Orlando Pi­rates in die Orlando Stadion is beslis nie ’n saak van lewe en dood nie. Dis oor Stellenbosch die Seerowers volgende week weer in ’n liga-stryd in die Kaapstad Stadion pak. Met dit in gedagte het Barker gesê hy sal van sy fringe-spelers kan inspan. Toets “Een van die dinge wat ek aan die spelers gesê het, is hulle moet die wil hê om te wen,” verduidelik Barker. “En die wil om te wen dié seisoen is om in die liga te bly. “Ons sal battles hê langs die pad. Soms gaan ons wen en ander kere gaan ons verloor. In sommige battles toets jy ook só wat jy in jou arsenaal het wat jy nog nie gebruik het nie. “Die bekerstryd gee ons die geleentheid om ander kombinasies te probeer. Ons het baie onervare spelers wat nog nie PSL-sokker gespeel het nie. Ideaal “Maar jy wil ook nie te veel torring nie, want jy wil die bestendigheid en momentum van ons vorige wedstryde behou. “Die main objective is om die wedstryd ná Saterdag te wen. “Die ideaal sal wees om albei te wen en ek dink ons is goed genoeg,” voeg Barker by. Barker het meegedeel dat sy striker Ryan Moon se beskikbaarheid nog in hierdie stadium onseker is. “Dis 50/50 en ons het nog twee dae of so oor om ’n besluit te neem oor hom, want hy sou gespeel het as hy nie ’n besering opgedoen het nie,” aldus Barker.