MEGHAN, hertogin van Sussex, verstaan die belangrikheid van tersiêre onderrig. Studente aan die Universiteit van Johannesburg (UJ) het gister mal gegaan toe Meghan ’n draai op hulle kampus gemaak het om die toekenning van beurse aan te kondig. Ek lees op Channel24 Harry se vrou het vir die opgewonde studente geglimlag en gewaai. Daarna het sy prof. Tshilidzi Marwala, visekanselier van UJ, en die sekretaris-generaal van die Vereniging van Statebondsuniversiteite (ACU), dr. Joanna Newman, ontmoet. Die ACU bring universiteite van oor die wêreld saam om kennis te bevorder, gedagtes te verbreed en lewens beter te maak. Meghan is vanjaar aangewys as patron van die ACU. Sy het dié rol ná ’n volle 33 jaar by Queen Elizabeth oorgeneem. Tydens die mooie Meghan se besoek aan UJ het sy bekend ­gemaak dat die organisasie gender grants gaan gee aan die UJ, die Universiteit Stellenbosch en die Universiteit van Kaapstad. Die hertogin verduidelik: “Die doel hier is om eendag gender equality te hê en vroue te ondersteun in velde soos navorsing en rolle in hoër onderrig. “Wanneer ’n vrou inpower is, verander dit absoluut alles in die gemeenskap.”