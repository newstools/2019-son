‘N POLISIEBEAMPTE wat by die Muizenberg polisiestasie werk, is Woensdag gearresteer nadat hy met dagga betrap is. Die 58-jarige beampte is na bewering R200 betaal om die dagga vir 'n tronkvoël in te smokkel. Sers. Noloyiso Rwexana, ‘n polisiewoordvoerder, sê die teen-korrupsie-eenheid het die beampte gearresteer nadat hulle ‘n tip-off gekry het. Die beampte sal na verwagting Vrydag in die Muizenberg-landdroshof verskyn.    