DIE regering probeer steenkoolvervaardigers oorreed om hulle pryse te verlaag om Eskom te help red. Die minister van minerale en energiesake, Gwede Mantashe, het die aankondiging op ’n mynkonferensie in Johannesburg gedoen. “Julle moet die pryse verlaag. Wat ons sê, is – die vervaardigers van steenkool moet hulle deel bydra.” Eskom verskaf 95% van die elektrisiteit in Suid-Afrika. Die kragreus maak staat op steenkool om krag te verskaf. Verlede week het verskeie ministeries produsente van steenkool en hernubare energie genader en gevra om produkte goedkoper te maak. Beveel Die rede is omdat die regering erg sukkel om Eskom – wat ’n staatsbeheerde maatskappy is – van ondergang te red. “Ons praat met hulle. Ons beveel hulle nie,” het Manta­she gesê. “Die stappe is, eerstens, jy praat met die steenkoolvervaardigers en hulle verbind hulself. “Dan praat jy met die produsente van hernubare energie en hulle verbind hulle.” Volgens die Mineraleraad van Suid-Afrika beplan die ontginners van steenkool om weer met die regering te praat oor die verskaffing en die prys van brandstof. Eskom se primêre energiekoste het die afgelope boekjaar met 16,7% gestyg. Dit was weens die hoër prys van steenkool. – Fin24