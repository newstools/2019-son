WAT moet jy doen as jou kind vermis raak? Volg die stappe van jougesin.solidariteit. co.zahier onder: The Pink Ladies is ’n onafhanklike groep vrywilligers, geaffilieer by en geassosieer met The Pink Ladies (’n geregistreerde artikel 21 NPO). Die organisasie is gestig met die hoofdoel om vermiste en bedreigde kinders en geliefdes met hulle gesinne te herenig. Die groep vra geen betaling vir hulle dienste nie. Dit word op ’n streng vrywillige basis verskaf. Missing Children SA staan die SAPD by om mense op te spoor en om gtoter nasionale bewustheid te skep. As ’n vermiste kind gevind word of selfs vrywillig terugkeer, stel die ondersoekbeampte onmiddellik in kennis en voltooi ’n SAPS 92-vorm om die Buro vir Vermiste Persone in te lig.