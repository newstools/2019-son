’N VERDAGTE in ’n saak van poging tot moord is onlangs vasgetrek op ’n bus wat op pad na Johannesburg was. Volgens AO Moitheri Bojabotseha, ’n polisiewoordvoerder, is ’n 24-jarige wanted suspect Sondag gearresteer. Die arrestasie is deur lede van die SAPD in die Aliwal-Noord cluster gemaak. “Die verdagte is gesoek in verband met ’n saak van poging tot moord in Gelvan­dale, Port Elizabeth. “Die ondersoekbeampte het inligting ontvang dat die verdagte reis op ’n Eldo-bus op pad na Johannesburg. “Hy het toe die Aliwal-Noord-polisiestasie gebel vir bystand,” het Bojabotseha vertel. Verskeie taakspanne en polisie-eenhede het in ’n gesamentlike operasie die bus gestop en deursoek. Die lasbrief vir die verdagte se arrestasie is toe uitgevoer. Die verdagte word by die Aliwal-Noord-polisiestasie aangehou en sal later na die Baai geneem word.