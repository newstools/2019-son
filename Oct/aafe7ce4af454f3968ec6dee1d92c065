SY KONTRAK sê drie jaar, maar Chippa United se nuwe afrigter, Norman Mapeza, sal al in sy eerste drie games moet spark. Mapeza het die game Dinsdag in die Sisa Dukashe-stadion dopgehou toe Chippa met 0-1 teen Wits verloor het. Sy eerste game in beheer is môre teen Highlands Park in die Makhulong-stadion in Tembisa. Die Zimbabwiese boorling is al Chippa se derde afrigter dié seisoen. Dit volg nadat Clinton Larsen­ gefire is en Duran Francis se stint as waarnemende afrigter net twee wedstryde gehou het. Francis is teruggepos na Chippa se jeugstrukture. Die Chilli Boys het nog nie ’n enkele game dié seisoen in die PSL gewen nie. Inryg Nog ’n nederlaag sal Mapeza uit die staanspoor onder druk plaas. As hy nie gou ’n paar oorwinnings kan inryg nie, moet hy hom ook maar voorberei daarop dat die klub se eienaar en voorsitter, Chippa Mpengesi, hom die exit gaan wys. Chippa het al 20 verskillende afrigters sedert 2011 gehad.