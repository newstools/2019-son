DRAKE se derra se los bek breek sy hart. Die “Fake Love”-rapper se pa, Dennis Graham, het laas week sy bek uitgespoel teenoor Nick Cannon in sy show Nick Cannon’s Close Conversations. Volgens die voorbarige derra probeer die rapper sy gekompliseerde verhouding met sy vervreemde pa uitbuit net om meer geld te maak. “Ek was nog altyd saam met Drake. Ek praat elke dag of elke tweede dag saam met hom en ons het ’n diep gesprek daaroor gehad. “Ek het hom toe gevra hoekom hy al hierdie goed oor my sê. Ek het hom gesê dis nie cool nie en hy het toe vir my gesê dat dit wel songs verkoop.” Die onderhoud het al laas week Vrydag plaasgevind, maar Drake het nou eers iets oor die onderhoud gesê. Hy het in ’n storie op sy Instagram geskryf dat hy baie seergemaak is. “Ek het vandag so seergemaak wakker geskrik. My pa sal enige iets sê aan enige iemand wat bereid is om na hom te luister. “Dit is hartseer wanneer familie só word, maar wat kan ons doen as dit die mense is met wie ons stuck is? “Elke bar wat ek al ooit gerap het, is waar en die waarheid is moeilik vir sekere mense om te aanvaar.” Wie het vyande nodig as jy só ’n derra het?!