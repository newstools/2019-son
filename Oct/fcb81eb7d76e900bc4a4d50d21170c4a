HET jy al jou kaartjies gekoop vir Soulful Sundowners, wat 27 Oktober plaasvind? Jy wil nie hierdie geleentheid misloop nie, want van Kaapstad se beste kunstenaars gaan optree. Gewilde kuns­tenaars soos die komediant Emo Adams, die sangeres Salome, die Sama-benoemde Jarrad Ricketts, Cheswyn Ruiters (wat Maak My Famous gewen het), Tyrone Paulsen van Heart FM, die band Bass­mint, Zia Fielies van Idols SA, Jesmoné Damonse van Maak My Famous­, die saxofoonspeler Heinrich Isaacs en Chad Chitter gaan sorg dat jy ’n lekker tyd het. Rique Nelson, Fagrie Isaacs, Gavin Maralack, NV Funk en Leonie le Roux gaan ook by The Crater Outdoor in Stellenbosch op die verhoog wees. Die organiseerders, LRI Productions, beloof dit gaan ’n lekker dag van vermaak in die buitelug wees. Pak jou piekniekmandjie en bring die hele gesin saam. Dit begin 12:00 en eindig 20:00. Die hekke word 10:00 oopgemaak. Kaartjies is by quicket.com te kry. Dit kos R150 vir volwassenes en R70 vir kinders tussen 6 en 12. VIP-kaartjies kos R300 elk. SMS teen Woensdag jou naam en antwoord na 35128. Elke SMS kos R1,50.