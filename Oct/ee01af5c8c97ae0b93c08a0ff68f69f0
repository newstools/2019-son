DIE Desperate Housewives-aktrise Felicity Huffman het Dinsdag haar vonnis van  twee weke tronkstraf begin uitdien. Dit kom nadat sy omkoopgeld betaal het om plek vir haar dogter by 'n top universiteit te kry. Sy het $15 000 (sowat R222 047) betaal om haar dogter se toelating te verseker. Die Oscar-benoemde aktrise is een van meer as 30 ouers wat hiervoor gestraf is. Die 56-jarige moet nou twee weke agter tralies deurbring en ook 250 uur van gemeenskapsdiens doen. Huffman is ook met $30 000 (sowat R444 095) beboet nadat sy in Mei skuldig gepleit het op die klagtes. "Ek hoop my familie, vriende en gemeenskap kan my vergewe vir my aksies," het Huffman in trane aan die hof gesê.  