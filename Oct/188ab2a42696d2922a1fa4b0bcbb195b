TWEE moorddossiere en een van huisroof is gister by die cops aangelê nadat twee weerlose bejaardes se lyke in ’n aftreeoord gevind is. Die slagoffers was Agnes Elaine­ Burns (91) en Rose­mary Langton (87). Personeel by die St. John Stella Londt-sentrum in Stella Londt-rylaan, Sunridge Park, het omstreeks 05:45 op die twee vroue se lyke afgekom waar hulle in afsonderlike kamers gelê het. Kol. Priscilla Naidu, ’n polisiewoordvoerder, sê in die vroeë oggendure het ’n onbekende aantal verdagtes toegang verkry tot die perseel by ’n deur en veiligheidshek wat nie gesluit was nie. Dit is geleë op die upper level van die hoofgebou. Vasgebind Naidu sê die verdagtes het die eerste kamer binnegegaan, waar hulle Burns gekonfronteer het. Sy is later aangetref op haar bed. Haar hande en voete is vasgebind en haar mond toegestop. Volgens Naidu was die vertrek omgedolwe. Die boosdoeners het toe ’n tweede kamer verder af in die gang binnegegaan waar hulle Langton gekonfronteer het. Langton se hande en voete is ook vasgebind en haar mond toegestop. Haar kamer was ook omgedolwe. Volgens die polisie is roof die motief vir die aanvalle. Dit is nog onbekend wat alles gesteel is.