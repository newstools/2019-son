10 Oktober is Wêreldhawelosedag. Die doel van die dag is om die aandag te vestig op mense wat nie blyplek het nie en vir die gemeenskap om betrokke te raak en te help. Brett Herron, sekretaris-generaal van die Good-party en lid van die Wes-Kaapse parlement, het in ’n verklaring gesê die regering en politieke leiers kan meer doen. “Ons moet dink aan die regte, waardigheid en behoeftes van haweloses. “Ons regering moet na die saak kyk en iets daaraan doen.” Herron sê daar is verskeie redes hoekom mense dakloos raak. “Vir sommige is dit tydelik en vir ander is dit jare en selfs ’n leeftyd.” Hy sê ook om die mense te beboet, is onbedag en nutteloos. “Daar is ’n tekort aan shelters en dit is nie moontlik vir alle hawelose mense om plek te kry in shelters nie. “Om die hawelose mense te beboet, is wreed en om hulle besittings te konfiskeer, is onnodig.” Herron sê hy vra elke inwoner van Kaapstad en in die provinsie om nie mislei te word deur die leuens wat versprei word oor die issue van hawelose mense in Kaapstad en in die Wes-Kaap nie. “Sommige politici wil dít wat hulle doen, regverdig en lieg vir die nasionale media. “Hulle sê daar is genoeg shelters, maar data het gewys dit is nie waar nie.” Herron sê in sy verklaring die departement van maatskaplike ontwikkeling het voorheen bevestig daar is ’n tekort aan plek in shelters. Hy sê ons stede en dorpe moet ’n huis vir almal wees. En die fokus moet wees om ’n budget te hê en aktiwiteite wat almal insluit. “Stede en dorpe moet beleide in plek hê om te keer dat mense haweloos word en om dit te verminder. “Ons elkeen kan ’n verskil maak.”