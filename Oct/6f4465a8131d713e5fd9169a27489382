DIT kan miskien die laaste keer wees ... So vertel die legendariese gospelsanger Wilmot Fredericks. Die konsert Christian Explainers The Legacy vind Saterdag in die Hill­song Church in Century City plaas. “Ons is baie opgewonde oor die show, want dit gaan spesiaal wees.” Die Christian Explainers het oral in die land getoer en selfs ’n draai in Amerika gaan maak, waar hulle saam met die legendariese gospelsanger Daryl Coley en die aktivis Jesse Jackson opgetree het. Fredericks sê: “Ons is almal saam as ’n familie in dit. So, laat ons net soos in die verlede saamtrek en ’n sukses van die konsert maak. “Die musiek gaan harte diep roer, veral in dié tyd wat ons land deur só baie uitdagings gaan, maar daar is steeds hoop.” Kaartjies vir die show kos R100 en is by Computicket beskikbaar. Kontak past. Gerald by 081 367 0815 of Anthony Meyer by 082 516 6559 vir meer inligting.