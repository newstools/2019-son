ALTON Zakay van Port Elizabeth kan nie wag om die mense van Mosselbaai môre te ontmoet nie. Dis die gospelsanger se eerste kuier in Mosselbaai. “Ek, my span en orkes is baie opgewonde oor die konsert, want dis ons hartsbegeerte om ’n impak te maak in die gemeenskap en die verskil te wees,” vertel hy. Die musikant wei uit: “Dit gaan ’n aan-die-brand Pinkster-konsert wees en ons sien uit om die verhoog met die plaaslike kunstenaars te deel.” Die sanger is bekend vir sy gospeltreffer “Die Naam van Jesus Is ’n Sterk Toring”, wat tans orals op radiostasies en in kerke gespeel word. Die organiseerder Foolproof Entertainment bied aan Alton Zakay Live in Concert – Sterk Toring-Toer. Dit vind môre by die Light­house Assembly of God in Mosselbaai plaas. Die gaskunstenaars wat gaan optree, is Ambrosia, Fred­win, Mathilda. Die spesiale gaskunstenaar is Rhema Varrie van Idols SA. Die vertoning begin 17:00, kaartjies kos R100 en is by Quicket te koop. Kontak Whanie Lewis gerus by 082 516 7707 vir nader inligting oor die show.