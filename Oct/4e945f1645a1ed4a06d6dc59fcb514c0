BETOGINGS oor ’n vertraging in die bou van ’n pad in die rural areas van die Oos-Kaap het daartoe gelei dat 35 skole moes sluit. Meer as 16 000 kinders is geraak deur die betogings in die O.R. Tambo-distriksmunisipaliteit. Die betogings het al Maandag begin. Mali Mtima, ’n woordvoerder van die provinsiale onderwysdepartement, sê die pad wat gebou moet word, lei tot by Canzibe in die Nyandeni- plaaslike munisipaliteit. ’n Verteenwoordiger van die LUR vir vervoer het die gemeenskap Maandag ingelig daar is vertragings in die projeks, waarna die woedende gemeenskap begin betoog het. Prioriteit “Hulle het onder meer die onderwysers en leerders by al 35 skole in die gebied weggejaag. So, sedert Maandag kon 16 162 kinders geen onderrig kry nie.” Die LUR vir onderwys, Fundile Gade, het ’n beroep gedoen op die gemeenskappe om die onderrig van die kinders in ag te neem. “Die toekoms van ons kinders moet ’n prioriteit wees en nie gebruik word om probleme met dienslewering aandag te laat kry nie.” Die departement sê die burgemeesters van die Nyandeni- sowel as die O.R. Tambo-munisipaliteit het vergaderings gereël om die ongelukkigheid onder die inwoners te bespreek.