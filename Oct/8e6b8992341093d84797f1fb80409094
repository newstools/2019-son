VERSKEIE plaaslike kuns­tenaars het hande gevat om saam stem dik te maak teen geweld en veral geslagsgeweld. ’n Konsert word deur Power Generation Foundation aangebied en word Saterdag in die Athlone Gemeenskapsaal gehou. Van die kunstenaars wat gaan optree, sluit in die komediant Ashley Pienaar, Related Harmony (boy band), Wilco van Wyk, Gabriella da Rocha, en Woedie Z. James Bhemgee, die 2010-wenner van SA’s Got Talent, sal na verwagting ook op die verhoog ’n draai maak. Hoop ­Bhemgee het laas week in die hospitaal beland nadat hy deur weermaglede by sy huis in Rocklands aangerand is. Hy sê die was soldate op soek na drugs, maar het niks in sy huis gekry nie. Sedert die aanval moes die sanger sy geskeduleerde optredes kanselleer. Pienaar, van die Ashley Pienaar Productions waaronder Bhemgee ook optree, sê hulle hoop Bhemgee is teen Saterdag in ’n posisie om wel te sing. “Dan sal hy sommer ook sy verhaal vertel,” sê Pienaar.