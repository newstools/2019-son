UITENHAGE se krieketspan kan môre behoorlik deur die Madibaz se uitsoek-elftal getoets word. Dié twee spanne pak mekaar 09:00 op die Nelson Mandelabaai-Universiteit se hoofveld in die OP-Krieketunie se T20-reeks. Uitenhage het die afgelope naweek albei sy wedstryde gewen, terwyl Madibaz I een gewen en een verloor het. Gelvandale, wat ook albei sy wedstryde gewen het, kan ’n groot aanslag van Old Grey verwag. Dit behoort ’n opwindende wedstryd te wees. Sondag kom Uitenhage teen Bloemendal te staan, terwyl Gelvandale se teenstander United Brothers sal wees. As Uitenhage en Gelvandale weer albei die naweek se wedstryde kan wen, behoort hulle stewig op pad na die titel te wees. Die naweek se wedstryde is: MÔRE Groep A (09:00) Bloemendal t Jendamark United (NMU B) Madibaz I t Uitenhage (NMU Main Oval) PECC t Motherwell (NMU C) Groep B (13:30) Madibaz II t Windhill (NMU C) Gelvandale t Old Grey (NMU B) Union t United Brothers (NMU Main Oval) SONDAG Groep B (09:00) Madibaz II t Old Grey (NMU B) Windhill t Union (NMU Main Oval) Gelvandale t United Brothers (NMU C) Groep A (13:30) Bloemendal t Uitenhage (NMU B) Jendamark United t PECC (NMU C) Madibaz I t Motherwell (NMU Main Oval)