DIE parlement sê die wysiging van die grondwet om voorsiening te maak vir grondhervorming sonder vergoeding sal voortgaan of mense daarteen is of nie. Die parlement het ook kennis geneem van oudpres. Kgalema Motlanthe se uitlatings laas week dat grondhervorming sonder vergoeding nooit in 'n 100 jaar sal gebeur nie. Prof. Mathole Motshekga, voorsitter van die ad hoc-komittee wat gestig is om wetgewing vir grondhervorming sonder vergoeding te begin, sê Motlanthe is geregtig op sy mening oor die kwessie. Motlanthe het by 'n aantal geleenthede gepraat oor die uitdagings van grondherverdeling en was ook aan die stuur van 'n paneel oor grondhervorming. "Hy het uitstekende werk gedoen en 'n goeie verslag ingedien. Ons het reeds gesê daardie verlsag en die ander sal oorweeg word," het Motshekga gesê. Motshekga sê  die parlement sal hul sperdatum van Maart volgende jaar haal. - EWN