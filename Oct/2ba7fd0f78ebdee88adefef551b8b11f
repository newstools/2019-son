’N COP van Gauteng moes self in die polisieselle slaap. Hy is 
uitgevang toe hy aansoekvorms vir aansluiting by die polisiediens 
verkoop het. Dit sou glo die koper se plek in die diens waarborg. Daily Sun berig die 39-jarige konstabel is Maandag gearresteer toe die ondersoekeenheid teen korrupsie op ’n tip-off gereageer het. Voornemende trainees moes na bewering vooraf R2 000 betaal. Die res van die omkoopgeld van R3 500 word later geëis. Lokval Brig.
 Mathapelo Peters, polisiewoordvoerder, bevestig: “Die verdagte is by ’n
 kitskos-plek in Roodepoort gevang met die deposito wat een van sy 
slagoffers betaal het. “Dit volg nadat ’n wenk ontvang en ’n lokval gestel is.” Peters voeg by die lokvink het tydens die operasie met die polisie saamgewerk. Inligting wat sover uit die ondersoek bekend is, toon dat die verdagte reeds drie mense so ingeloop het. – News24