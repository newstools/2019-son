DIE voormalige Boland Kavaliers-vleuel Brendon April is as Roses United se nuwe hoofafrigter aangestel. April, wat vanjaar die span se agterlynafrigter was, vervang vir Franzel September in die rol. Bremma, soos hy in rugbykringe bekendstaan, het sy loopbaan by Roses United begin en het in sy tyd by die Wellingtonse klub ook vir Boland se o.19 en o.20-spanne uitgedraf. Hy het hom in 2005 by die Valke aangesluit en daar sy buiging in die Vodacom-beker gemaak. Hy het dieselfde jaar vir die span in die Currie-beker se eerste afdeling uitgedraf. April het in 2008 twee wedstryde vir die Maties-span - wat Juan de Jongh ingesluit het - gespeel wat die eerste Varsitybeker-kompetisie gewen het. Hy het die Kavaliers se 2012 en 2013 Curriebeker-seisoene as die span se voorste driedrukker afgesluit. April en sy jonger broer, die voormalige Sharks en Suid-Afrika A-speler Garth April, was ook deel van die seÃ«vierende Durbanville-Bellville-span wat die 2015 Gemeenskapsbeker gewen het. April het nog in 2017 saam met Roses as speler die GrootUitdaagbeker gewen.  