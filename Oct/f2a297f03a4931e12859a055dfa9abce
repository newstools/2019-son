WEES gewaarsku ... Die moeder van alle rofstoeigevegte word vanaand in die Moederstad beslis. Kapenaars kan vandag by die GrandWest Casino se Grand Arena uitstiek vir die AWA in samewerking met TSW se Collision Tour. Dié organisasies het kragte saamgesnoer om die beste internasionale stoei na Afrika en die Kaap te bring. Talent soos Wes Brisco, die oud-WWE-ster Monster Tarver, Ring of Honor-vrouekampioen Kelly Klein en die All Africa-swaargewig-kampioen, Congo King. Grootbaas Plaaslike stoeiers soos die veteraan Johnny Palazzio, die amateurstoei-kampioen Steve Eeden, die belowende talent Mike Xander en die voormalige nasionale kampioen Ananzi gaan ook deur die toue klim. Die AWA se grootbaas, Shaun Koen, het ver­seker alles is slaggereed vir dié groot rumble. Koen het die gewese Impact Wrest­ling en WWE NXT-stoeier Amber Nova gekry om teen Klein te stoei. Die gedugte Mr Money, wat spesiaal uit Amerika vlieg, sal met sy skills beslis ’n hit onder die locals wees. Karakters soos Freakshow en Mad Jack Maverick gaan ook weer aanhangers met hulle manewales op hol hê. Vir meer inligting, kontak 082 456 0792