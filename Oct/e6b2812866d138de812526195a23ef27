CLAUDIO Lotito, president van die Italiaanse sokkerklub, Lazio, sê ondersteuners wat aapgeluide maak wanneer die ander span se spelers in besit van die bal is, is nie altyd rassisties nie. Hy het kommentaar gelewer voordat hy 'n vergadering van die Italiaanse sokkerfederasie se federale raad moes bywoon waar rassisme bespreek is. Verskeie swart spelers, waaronder Inter Milan se Romelu Lukaku, het die afgelope ruk deurgeloop. Lotito sê die uitjouery is dikwels gemik op wit spelers ook. "Ek onthou toe ek klein was het mense sulke geluide gemaak om hul opponente af te sit om nie te score nie. So jy moet dit individueel interpreteer." Lazio moes laas jaar een wedstryd agter geslote deure speel nadat hul ondersteuners rassisties was teen swart spelers van AC Milan. Hulle het aapgeluide gemaak wanneer Tiemue Bakayoko en Kessie van AC Milan in besit van die bal was. - Sport24