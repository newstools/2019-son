DIE sanger Ameen Levy, oftewel “Rappin Donkey”, is benoem vir ’n DAK Netwerk-toekenning vir sy bydrae tot Afrikaanse musiek. Dié event vind môre op die spogwynlandgoed Zevenwacht by Kuilsrivier plaas. Die DAK is genoem na die drie Khoisan-leiers Doman, Au­tshu­mao en Krotoa. Dis ’n jaarlikse instelling waarvan dr. Danny Titus die voorsitter is. Musikante, onderwysers, skrywers en digters word hier vereer vir hulle bydrae tot die Afrikaanse taal. Ameen het sy musiek­-loop­baan in 1970 begin as voorsanger vir die band The OHMS. Daarna het hy die wêreld betree as DJ. In 1997 is hy gekroon as die beste DJ in die Kaap. Hy het destyds gesig gewys in die program Maak ’n Las. In 1993 is sy hit song “Ons Slaap Vanaand by Heidi” deur Trio Records benoem as die beste Afrikaanse liedjie.