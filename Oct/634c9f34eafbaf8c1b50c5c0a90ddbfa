VERSKEIE nuwe HOP-huise is vandeesweek tydens betogings in Velddrif aan die Weskus gevandaliseer. Woedende inwoners, wat nie HOP-huise ontvang het nie, het die plek Maandag op lock-down gesit. News24 berig paaie rondom die Noordhoek-gemeenskap, waar die nuwe huise gebou gaan word, is Maandag met brandende tyres afgesper. Die behuisingsprojek sal na verwagting 107 nuwe huise in Noordhoek oplewer. GroundUp berig verskeie huise se vensters is uitgegooi en die deure is afgehaal. Luidens News24 is 'n sopkombuis in die area ook gevandaliseer. Ronald Januarie, ‘n inwoner, het aan die webwerf gesê hy het reeds ‘n deposito betaal vir een van die HOP-huise. Volgens Januarie moes hy al twee maande gelede ingetrek het. “Dieselfdag dag wat 30 huise oorhandig was, het die munisipaleteit my title deed en verskeie ander begunstigdes s'n teruggetrek.” Volgens hom het hulle eers daardie oomblik bevind hulle kwalifiseer nie.   