’N TIENER het Vrydag in die Oranjerivier verdrink. ’n Groep matrieks het ’n partytjie op die oewer van die rivier gehou voordat hulle finale eksamen afskop toe die tragedie gebeur het. AO Moitheri Bojabotseha, polisiewoordvoerder, sê Lulama Nkomana (19) was ’n leerder aan die Hoërskool Aliwal-Noord. Hy bevestig dat die leerders in die rivier geswem het toe Nkomana in die moeilikheid beland het. “Ander leerders het hom probeer help en die ambulans gebel.” Die leerder is egter dood verklaar nadat noodpersoneel hom ondersoek het. Die groep ontvang nou berading ná die traumatiese gebeurtenis. – News24