DIE Suid-Afrikaanse Lugdiens (SAL) kap zip oor hoekom hul hoof van menslike hulpbronne tydelik geskors is. Tlali Tlali, ‘n SAL-woordvoerder, sê die nasionale lugdiens hoef nie redes te verskaf vir Vuyi Raseroka se skorsing nie. “Dit is belangrik dat ons die integriteit van die proses moet behou. Dit moet regverdig en respekvol wees teenoor die regte van individue.” Raseroka se skorsing kom nadat twee SAL-werkers in Hong Kong op klagte van dwelmhandel gearresteer is. Boonop het die SAL ook nie hul jaarliks geouditeerde verslae aan die parlement verskaf nie. - Fin24