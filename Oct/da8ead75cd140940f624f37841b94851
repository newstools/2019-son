DIE Zombie Bike Ride in Key West, Florida, het laas Sondag 11 000 fietsryers gelok. Dié scary crowd in make-up en kostuums was op pad na die jaarlikse ZombieFest-straatpaartie. Tussen die zombies was daar ook ’n spul geraamtes, bose hansworste en ander Halloween-paaiboelies. Die tien dae lange Fantasy Fest eindig vandag. Dit sluit ’n eksotiese Headdress Ball, troeteldier-maskerade, kostuumkompetisie en parade in. – UPI