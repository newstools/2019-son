‘N MAN is Woensdag in die hooggeregshof in Johannesburg vir lewenslank tronk toe gestuur vir die moord op sy pa. Brutus Mhlanga, 'n dwelmverslaafde, het sy pa se kar en 'n R150 000 van sy erfporsie aan drie mans belowe as hulle hom help die misdaad pleeg. Mhlanga se pa is in Desember 2017 doodgeskiet en sy vrou is in die voorval gewond. Phindi Mjonondwane, ‘n nasionale vervolgingsgesag woordvoerder, het aan Eyewitness News gesê die veroordeelde het moordenaars gehuur omdat sy ouers hom aangespreek het oor sy dwemgebruik. Luidens 'n polisieverklaring is die drie mans, Ntsheula Caswell, Hloniphani Ntombela en Patrick Ziqubu, ook lewenslange vonnisse opgelê.