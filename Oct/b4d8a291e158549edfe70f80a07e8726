TWEE veroordeelde moordenaars is gister stewige vonnisse opgelê vir die skietdood van ’n tweejarige kind in Helenvale in 2017. Regter Irma Schoeman het Marshall Thomas (22) en Maxwell Muller (23) elk 25 jaar tronkstraf opgelê vir die skietdood van Hakeem Baartman (2) op 18 November voor sy pa se huis in Hartebeesstraat, Helenvale. Dwelmpos Schoeman het Thomas en Muller vroeër skuldig bevind op klagte van moord, poging tot moord en die onwettige besit van ’n vuurwapen en ammunisie. Sy het Muller ook skuldig bevind aan twee klagte wat verband hou met die verontagsaming van die Wet op Georganiseerde Misdaad. Schoeman het gister kortliks die agtergrond rondom Hakeem se dood aan die hof voorgehou. Volgens haar het ’n 19-jarige man vroeër skote op Thomas gevuur sonder die bedoeling om hom dood te maak. Albei het ’n interest in dieselfde girl gehad. Thomas het toe afgesit na ’n dwelmpos van die Dondolos-bende om ’n vuurwapen te bekom. Muller het hom toe van ’n gun en bykomende ammunisie voorsien. Hy (Muller) is toe saam met Thomas na Die Gaat (’n stronghold van die Kakdalersbende), waar die 19-jarige sou wees. Thomas het die 19-jarige in die gesig gestaar, waarna Muller geskree het: “Skiet hom, skiet hom!” ’n Bullett het die 19-jarige in die nek getref toe hy wou weghardloop. Hakeem is getref toe nog skote in ’n ander rigting afgevuur is. Schoeman het gister gesê ’n mens kan insien dat Thomas upset was nadat die 19-jarige op hom geskiet het. Sy sê ná die skietvoorval tot die tyd toe Thomas die gun bekom het, het daar ’n redelike hoeveelheid tyd verbygegaan. Volgens Schoeman kon Thomas dié tyd gebruik het om af te koel. Sy sê Thomas het tyd gehad om te reflect, maar het toe tog die 19-jarige gaan skiet. Schoeman sê Muller het geen geldige motief gehad om die 19-jarige te skiet nie. Sy sê as dit nie vir hom (Muller) was nie, sou die voorval nie gebeur het nie. Die regter sê toe Muller die gun gaan haal het met ekstra ammunisie, moes hy voorsien het verskeie skote gaan afgevuur word. Wetend Volgens Schoeman is daar geen motief vir die moord voor die hof nie. Sy sê nie een van die beskuldigdes het aan die hof kom sê hoekom ’n skoot afgegaan het in die rigting van waar Hakeem gesit het nie. Volgens Schoeman het Thomas en Muller by verskillende geleenthede albei besit van die gun gehad. Sy sê Muller het die gun aan Thomas gegee – wetend dat ’n misdaad gepleeg gaan word. Volgens haar het Thomas die gun in sy besit gehad om ’n misdaad te pleeg. Sy sê ná die skietvoorval het Muller vir Thomas gehelp ontslae raak van die gun – wetend dat Thomas ’n kind raak geskiet het. Adv. Rafiek Ahmed het aangekla. 