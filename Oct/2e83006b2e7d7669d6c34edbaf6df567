’N VERHAAL wat jou gaan roer. So beloof Peter-John Davids, regisseur van die play The Cinderella Effect, wat Sondag vir slegs een show op die planke is by die Academia Teater in Lansdowne. Dis geskryf deur die bekende akteur Christo Davids. The Cinderella Effect spreek die issue aan van manlike verkragtings en hoe mans in die stilte suffer as hierdie nagmerrie aan hulle deur klop. Maurice Paige van Isidingo- en Suidooster-faam vertolk die rol van Sam, wat van die moord op sy stiefpa beskuldig word. Maar dan, in ’n twist, kom dit uit dat Sam deur hierdie einste stiefpa seksueel misbruik is. Lauren Joseph, wat die rol van Zoë October in Suidooster vertolk, is in die play te sien as Julia, ’n staatsprokureur wat aangestel word om Sam te verteenwoordig. Julia het egter ook ’n geheim van haar eie. Christo beloof hierdie verhaal gaan mense roer. “Die seksuele uitbuiting van mans is ’n onderwerp wat ongelukkig nie baie aandag geniet nie. “Tog is dit ’n realiteit vir baie mans wat maar in stilte hieroor suffer. “Ons wil die spotlight hierop plaas en wys dat dit net so belangrik is dat dit aandag kry en aangespreek word.” Hierdie briljante stuk is ongelukkig slegs eerskomende Sondag (3 November) om 17:00 by die Academia Teater in Imam Haron-weg te sien. Slegs ’n handvol kaartjies is nog beskikbaar. Kontak die teater by 021 007 1965 as jy nog ’n kaartjie wil opraap.