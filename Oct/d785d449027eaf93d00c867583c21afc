Liewe Antie Mona DINGE is regtig complicated en ek weet nie meer wat om te doen nie. Ek en hierdie ou wat hier naby my woon, het mekaar ’n paar jaar gelede ontmoet. Ons het mekaar begin sien en saam begin slaap. Ons doen dit nou al ’n hele paar jaar. Hy is ’n baie sexually active ou en ek is nie die enigste meisie met wie hy slaap nie. Ek het ná ’n ruk hiervan uitgevind en my hart speel nou games met my. Ons het vir ’n paar maande kontak verloor met mekaar, maar weer by mekaar uitgekom. Ons hook gereeld op vir seks en ek het regtig strong feelings vir hom. Ek het al probeer aanbeweeg, maar dit is regtig swaar vir my. Aan die begin het ons seks met ’n kondoom gehad. Hy was nooit iemand wat my byvoorbeeld in die nek sou soen of sê dat hy my gemis het nie. Ons het nou onlangs begin om nie meer kondome te gebruik nie. Ek is nie seker of hy nog enige ander girls sien nie. Antie, ek het hom eenkeer gevra hoekom ons nie maar date nie, siende dat ons dan al vir jare seks het. Sy antwoord aan my was dat ons net seks buddies is. Maar hy stuur vir my boodskappe dat hy in my arms wil lê en sê ook hy is besig om sy lewe uit te sorteer. Dink Antie hierdie ou voel dalk iets vir my? Is hy maybe selfs lief vir my? Of vat hy my maar net vir ’n ride? Of is hy besig om ’n show op te sit net vir seks? Dit was actually die heel eerste keer in jare dat hy gesê het hy mis my. Hy het my ook onlangs gesoen en hy soen my nie sommer nie. Ek voel tans baie confused en ek weet nie of ek besig is om kosbare tyd te mors nie. Ek kon nou al met iemand anders gewees het, maar daar is regtig iets omtrent hierdie ou en ek is lief vir hom. Ek gaan elke keer terug na hom toe, so asof ek nie sonder hom kan leef nie. Antie, ek is al skoon siek van hierdie hele besigheid oordink. – Deurmekaar Meisie, WhatsApp Jare lank het hierdie ou jou net as sy “seks buddy” gesien. Iemand wat available is as die res van sy girls nie beskikbaar is nie. Nou klink dit vir Antie asof hy uit “stock” gehardloop het wat girls betref en ewe skielik meer tyd vir jou het. Maar dit kan natuurlik ook wees dat hy ná al die jare besef het jy is die een vir hom en daarvoor probeer opmaak. Liefie, jy hoef jou nie deur hierdie man te laat misbruik nie. As hy net by jou wil wees oor hy ’n seks buddy soek, hoef jy dit nie te entertain nie. Of reken jy hoe meer seks julle het, hoe groter gaan die kanse raak dat hy feelings vir jou sal ontwikkel? Kry once and for all antwoorde by hom. Dit is tyd dat jy weet waarheen hierdie arrangement van julle op pad is. As dit steeds vir hom net oor seks gaan, behoort jy (hopelik) finally te besef hierdie man gaan jou nooit as enige iets anders as sy persoonlike seksmasjien sien nie. 