BRENDAN Rodgers wil sy voormalige span Liverpool se credentials as ’n gunsteling vir die Engelse Premierliga se titel so ’n bietjie toets. Dít is wanneer Rogers (afrigter) en sy Leicester City-span môre op Anfield teen die Reds te staan kom. Die Foxes is op ’n goeie wicket ná agtereenvolgende wenne in die liga. Hulle is tans derde op die log – agter Manchester City (tweede) en die voorloper, Liverpool. Rodgers het ’n paar seisoene gelede self die kans gehad om die Reds tot Premierliga-glorie te lei, maar toe lelik in die hek geduik. Dit blyk Rodgers smaak nou self party pooper speel deur die Reds se onoorwonne lopie in die seisoen se liga tot ’n einde te bring. Saamwerk “Ons gaan soontoe om die Champions League-wenners ’n bietjie te toets – dit is ons werk om dit te doen. “As ons so goed saamwerk soos ons tot dusver gedoen het, kan ons enige span match. Ons sien uit daarna om te kyk of ons ons spelpatroon op hulle kan afdruk.” Terselfdertyd was Rodgers ook vol lof vir die Reds se breier, Jürgen Klopp. Hy sê die Duitser doen tans ’n fantastiese job by Anfield. “Hy het harmonie en ’n bond na die span en fans gebring. Die bestendigheid in hulle spel help ook baie.” Intussen het Rodgers bevestig sy ster-speler James Maddison is fiks verklaar om op Anfield te speel. Hy is ’n paar weke gelede in die game teen Tottenham Hotspur beseer en het die wen van 5-0 teen Newcastle misgeloop.