TOKIO. – World Rugby en Japan Rugby se reëlingskomitee het weens die voorspelde impak van tifoon Hagibis Donderdag besluit om van die naweek se World Cup groepwedstryde op veiligheidsgronde te kanselleer. Op grond van die jongste gedetailleerde inligting van die toernooi se onafhanklike weerkundiges, word voorspel dat Hagibis die grootste tifoon van die 2019-seisoen sal wees. Dit sal heel waarskynlik Saterdag heelwat ontwrigting in die gebiede van Tokio, Yokohama en die City of Toyota veroorsaak. Die tifoon gaan na verwagting die openbare vervoer heeltemal ontwrig en tot ’n stillstand bring. As gevolg hiervan het World Rugby en die Japan Rugby se reëlingskomitee die moeilike besluit geneem om games in die betrokke gebiede op veiligheidsgronde te kanselleer. Die spanne wat daardeur affekteer word, is ingelig en verstaan. Vir wedstryde wat nie plaasvind nie, word twee punte volgens toernooi-reëls aan elke span toegeken. Dit is beslis ‘n buitengewone, ingewikkelde en  moeilike situasie, maar die spanne- en openbare veiligheid is volgens die organiseerders van die World Cup tans die grootste prioriteit. Dit was die belangrikste aspek van alle besluite wat in samewerking met die weerinligtingskenners van die toernooi, gasheerstede, lokale en spanne geneem is. Op grond van die nuutste gedetailleerde weerinligting, word die volgende voorspel: Vrydag, 11 Oktober – Die Groep D-wedstryd tussen Australië en Georgië in Shizuoka word gespeel soos geskeduleer. Saterdag 12 Oktober – Die Groep A game tussen Ierland en Samoa in Fukuoka word gespeel soos geskeduleer. Die Groep B game tussen Nieu-Seeland en Italië in Tokio en die Groep C game tussen Engeland en Frankryk in Totota City is gekanselleer. Die fans met kaartjies vir gekanselleerde wedstryde se geld gaan terugbetaal word. Sondag 13 Oktober se games gaan, soos geskeduleer, aangebied word.  Na die tifoon verby is sal ’n finale besluit oor Sondag se games gemaak word. Die gasheerspan, Japan, is veronderstel om Sondag in hul laaste groepwedstryd teen Skotland te speel. As dié game nie plaasvind nie beteken dit dat Japan weens ’n beter punteverskil eerder as Skotland na die kwarteindronde sal deurdring. Fans wat Saterdag in Tokio, Yokohama en die Toyota City is, word aangeraai om Saterdag binnenshuis te bly en nie te reis nie. Die Springbokke is tans in Kobe waar hulle Dinsdag hul laaste groepwedstryd met 66-7 teen Kanada gewen het. Die Bokke sou aanvanklik Saterdag vir die Tokio toe gereis het m vir die kwarteindrondes voor te berei. Hulle het egter weens die tifoon besluit om eerder tot Maandag in Kobe aan te bly. Alan Gilpin, bedryfshoof en toernooidirekteur van World Rugby, het hier aan die media gesê: “Dit is ’n ingewikkelde en dinamiese situasie wat ons noukeurig met die hulp van ons kenners dopgehou het. Ons is nou in die posisie om die waarskynlike impak van Tifoon Hagibis op dié naweek se World Cup games akkuraat te voorspel.” “Alhoewel ons elke moontlike poging aanwend om ‘n contingency plan in werking te stel sodat al Saterdag se games gespeel kan word, is dit onverantwoordelik om spanne, ondersteuners, vrywilligers en ander toernooipersoneel aan ’n ernstige tifoon bloot te stel . “As gevolg hiervan het ons die besluit geneem om van die games te kanselleer om die veiligheid van alle betrokkenes te verseker. Dit is die regte ding om te doen. Dit kom met die ondersteuning van alle belanghebbendes wat al die spanne insluit. “Ons is bewus dat fans van Engeland, Frankryk, Nieu-Seeland en Italië teleurgesteld sal wees, maar ons vertrou dat hulle sal besef dat hul veiligheid eerste moet kom. Hulle is geregtig op 'n volledige terugbetaling op hul kaartjies. “Ons boodskap aan al die fans in Japan is, is om na alle amptelike advies te luister. Almal word aangeraai om Saterdag binnenshuis bly en nie op die dag te probeer reis nie.”