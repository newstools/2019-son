DIE ma van die Fees Must Fall-aktivis Kanya Cekeshe wil hê haar seun moet vrygelaat word sodat hy kan terugkeer na die universiteit. Cekeshe is in 2017 agt jaar tronkstraf opgelê, waarvan drie jaar opgeskort is, vir kwaadwillige beskadiging van eiendom. Hy het 'n polisievoertuig aan die brand gesteek. Sy ma sê dit maak haar hartseer dat sy tot volgende week moet wag om te hoor of haar seun op borgtog vrygelaat gaan word. "Ek is regtig hartseer. Ek het gehoop dat ek hom huis kan vat. Hy is net 'n kind wat veg vir beter opvoeding vir almal," sê sy. Cekeshe se prokureurs het Woensdag die Johannesburgse landdroshof genader om hom op borgtog vry te laat hangende 'n appèl. Hulle sê daar is te min bewyse teen hul kliënt. - EWN 