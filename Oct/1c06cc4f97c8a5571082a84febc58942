TWEE mans wat van veediefstal beskuldig is, is na bewering vandeesweek in Limpopo vermoor. Brig. Motlafela Mojapelo, ‘n polisiewoordvoerder, sê twee mans is Maandag na bewering deur die gemeenskap ontvoer. Mojapelo sê hulle was toe na ‘n gemeenskapsaal geneem waar die mans lelik aangerand was. Hy sê die twee mans was toe later by ‘n plaaslike hoërskool aan die brand gesteek. Luidens gerugte was ‘n brandende kar, wat na bewering aan een van die mans behoort het, naby die moordtoneel gevind. Die polisie het Dinsdag die verkoolde liggame ontdek. Lt. Genl. Nneke Ledwaba, provinsiale polisiekommisaris, sê die skuldiges gaan gesoek word. ‘n Saak van moord en ontvoering word ondersoek. - SowetanLive  