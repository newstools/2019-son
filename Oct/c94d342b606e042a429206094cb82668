'N BEKENDE kriminoloog se voorstel viir die nasionale teen-bende-strategie is om dwelms te dekriminaliseer. Prof. Don Pinnock sê dit sal dan die mark vir dwelms weghaal wat die vlakke van geweld in sommige gemeenskappe sal laat daal. Pinnock sê  bende-oorloë word deur dwelmhandel aangeblaas. Volgens hom is onwettige dwelmaktiwiteite 'n belangrike bron van inkomste vir baie arm gemeenskappe. Hy het ook voorgestel dat die omvang van dwelms vanaf die polisie en die strafregstelsel na die gesondheid- en ander maatskaplike sektore geskuif moet word. Hy sê ook die regering moet meer fokus om ekonomiese geleenthede te skep. Hy waarsku dat die regering nog 'n lang pad moet stap omdat dit die wanvertroue, wat deur die kriminalisering van die dwelmhandel geskep is, te oorkom. - EWN