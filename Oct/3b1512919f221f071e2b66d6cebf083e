’N PLEEGMA wat daarvan aangekla word dat sy 12 pleegkinders gemartel het, is gister buitekant die landdroshof in Worcester geen genade betoon nie. Die organisasie One Bil­lion Rising, wat vir vroueregte baklei, lede van die gemeenskap en DA-lede het Gelinda Nelson hel gegee. Nelson moes hoor sy is ’n “foster mother monster”. Daar is ook vir haar gesê “Pappa wag vir jou” in die mang. Nelson is vroeër vanjaar op haar plaas naby Worces­ter vasgetrek nadat dit aan die lig gekom het sy ketting haar pleegkinders vas en slaan hulle met ’n sweep. Die pleegkinders is in containers aangehou. Lucinda Evans, koördineerder vir One Billion Rising, wat die hofsaak bygewoon het, het aan Son gesê sy wil sien dat geregtigheid sommer binnekort geskied. Sy verduidelik: “Ons wil weet hoekom die trial nog nie begin het nie. “Gelinda loop net vinnig in en uit by die hof, dan is alles klaar. Toegesluit “Ons wil weet hoekom kry sy special treatment. “As dit nou ’n pleegma uit die township was, sou dinge anders gedoen word. “Sy was nog nooit toegesluit nie en is maar op ’n waarskuwing vrygelaat.” Evans sê sy wil ook graag by die departement van maatskaplike ontwikkeling weet hoekom Nelson in die eerste plek toegelaat is om 12 kinders te hê. Sy sê ingevolge die wet mog Nelson net ses kids in haar sorg gehad het. Hieroor sê Evans: “Ek wonder of sy ooit geregistreer is. Het sy genoeg oppassers gehad om haar met die kinders te help? “Ek wil weet of die departement van maatskaplike ontwikkeling ooit check-ups by haar gedoen het. “Indien wel, sou dié soort ding nooit gebeur het nie.” Evans sê sy’s baie bekommerd oor die welstand van die kinders. “Ek wil weet of hulle berading gekry het. “Ek is bekommerd oor hulle emosionele welstand. Dít is wat belangrik is vir my.” In ’n video wat in Son se besit is, sê Nelson aan die groep One Billion Rising sy het nie die kinders mishandel nie; sy het hulle net gedissiplineer. Sy sê verder in die video sy’t nie nodig om haarself te verduidelik nie, aangesien hulle nie prokureurs of regters is nie. Sy noem ook hulle weet nie waardeur sy die afge­lope ses jaar is nie. Ná dit alles het Nelson in die hof by die landdros gekla die organisasie abuse haar. Ná die hofverrigtinge is Nelson reguit cop shop toe waar sy ’n saak van intimidasie teen One Bil­lion Rising wou oopmaak. Trane Die stasiebevelvoerder het toe na buite gegaan om die skare tot bedaring te probeer kry. Nelson het eers lank nadat die organisasie en die gemeenskap pad gevat het, uit die polisiestasie gekom. Ál wat sy aan Son kon sê, is dat sy nie woorde het om te beskryf waardeur sy gaan nie. Sy moes omtrént die trane keer. Die saak is tot 10 Oktober uitgestel sodat die hofstukke opgetrek kan word.