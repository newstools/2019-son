DIE ding gaan ruk met ’n lekker jol. Faghrie Isaacs, een van die kunstenaars wat gaan optree, sê dit gaan ’n aand wees van lekker dans- en feel good-musiek. Die organiseerder, Armeen Gallant, sê die opbrengs van die konsert sal gebruik word vir ’n ete vir senior burgers. Dit word elke jaar op 15 Desember gehou. Isaacs wei uit dat die musiek spesifiek gekies is deur DJ Uncle Cal. Don Vino is die musiekdirekteur en DJ Cal het die musiek saamgestel wat perform gaan word. Julle mag nie dié show misloop nie. So, kry julle lywe en dansskoene solank gereed vir hope pret! AG Promotions bied Let’s Groove Tonight, Cape Town aan in die Baxter-teater op 25 en 26 Oktober. Die konsert gaan sorg vir top-vermaak met van die Kaap se talentvolste kunstenaars in die vermaaklikheidsbedryf. Die gaskunstenaars wat gaan optree, is Envic Booysen, Faghrie Isaacs, Loukmaan Adams, Lyndol Kearns, die PJ Twins, Krista Jonas, 3 Tons of Fun, Shimmy Isaacs en Vuvu Kumalo. 