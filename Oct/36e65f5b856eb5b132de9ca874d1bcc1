TWEE mans van Kakamas, wat 'n vrou herhaaldelik in 'n veld verkrag het, is elk lewenslange vonnisse in die Upington-streekhof opgelê. Pule Labase (20) en Lesego Dawid Lentswe (26) is skuldig bevind aan 11 klagte van verkragting. Hulle het 'n 31-jarige vrou op 6 April 2014 by haar huis oorval en die veld ingesleep waar hulle haar verkrag het. Die vrou se arm is in die voorval gebreek. Die verkragting het eers gestop toe haar boyfriend haar hoor skree en tot haar redding gekom het. Die beskuldigdes het weggehardloop, maar is na 'n deeglike ondersoek vyf maande ná die voorval gearresteer. Lefa Petrus Makhotsa (25), 'n medepligte, het 20 jaar tronkstraf gekry. - OFM