DIE Weskusdorpie Langebaan sal na verwagting Saterdagoggend tot stilstand kom weens ’n march teen rassisme. Die organiseerders van die betoging eis die arrestasie van mense wat as kwaaddoeners in ’n beweerde rasverwante voorval onlangs in dié vakansiedorp geïdentifiseer is. Die march na die plaaslike polisiestasie kom ná die onlangse beweerde ernstige aanranding van twee plaaslike mans. Hulle is glo aangerand deur die Springbok-slot Eben Etzebeth, wat tans in die World Cup speel, dié se neef Emile en sy sogenaamde “Wolf Pack”, wat die dorp glo al ’n ruk lank terroriseer. Die slagoffers, Enver Wils­nach, Siyaad Smith en twee jong vroue van 20 jaar oud, beweer Etzebeth-hulle het in­ die aanval gevra: “Wat soek die h*tn*ts só laat buite?” Geen arrestasies is al in verband met die beweerde voorval gedoen nie. Die Suid-Afrikaanse Menseregtekommissie het intussen ’n klag van haatspraak by die gelykheidshof in Hopefield aanhangig gemaak. ’n Organiseerder van die betoging, Sammy Claassen, sê voovalle van rassisme gebeur gereeld in Langebaan.