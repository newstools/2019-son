ONS Mej. Suid-Afrika is regtig baie besonders. Zozibini Tunzi (26) se profiel is opgelaai op Mej. Heelal se website en haar headshot het almal aan die praat. Sy is die enigste deelnemer wie se kop heeltemal bedek is – en dit laat haar pragtige features net meer uitstaan. In die headshot dra onse mooiste meisie ’n pragtige smaraggroen headwrap met ’n subtiele smokey eye en ’n groen inner corner-oog­skadu. Haar bostuk is dieselfde koninklike kleur as haar kopdoek. Sy het die foto op haar Instagram gedeel en bygeskryf: “Ons neem Suid-Afrika na die heelal en kan nie meer trots en opgewonde wees nie.” Ek likes Zozi regtig baie. Sy is anders en baie nederig. Ek het haar al ’n paar keer gesien en saam met haar gepraat, maar laas week besef ek net weer hoe real en onopgesmuk sy regtig is. Sy is supermooi en ek het haar laas Vrydagoggend op die Internasionale Lughawe O.R. Tambo in Johannesburg onmiddellik raakgesien. Maar wat vir my so spesiaal van dié ontmoeting was, is dat sy heel bedees en geduldig in die ry saam met ons mere mortals gestaan het. Grasieus Sy het nie haar titel in die lughawepersoneel se gesig gegooi deur vorentoe in die langerige ry te beweeg nie. Sy het haar beurt grasieus afgewag. Toe die personeel besef sy is ons Mej. Suid-Afrika, het hulle haar natuurlik ’n bietjie vinniger deur die lughawe-prosedures laat gaan. Oe, het ek bygevoeg dat sy economy class gevlieg het? Ek het julle mos gesê sy is real en sonder fieterjasies. Zozi gaan op 8 Desember aan die Mej. Heelal-kompetisie in Amerika deelneem. Sterkte, Zozi! Gaan maak ons trots.