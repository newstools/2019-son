DIE polisie in die Oos-Kaap ondersoek die brute moord op ’n driejarige seuntjie. Kapt. Namhla Mdleleni, ’n polisiewoordvoerder, sê die seuntjie is tussen Sondagmiddag en Maandagoggend vermoor. Die lyk van die seuntjie is Maandag 07:00 in ’n oop stuk veld naby die Nkwanca-plakkerskamp gevind. Hy’t verskeie kopbeserings gehad. Inligting “Die familie van die seuntjie sê hulle het hom Sondagmiddag laas gesien. Hy het toe na ’n spaza shop gegaan om sweets vir hom te koop en het nooit weer huis toe gegaan nie.” Die polisie doen ’n beroep op die gemeenskap om na vore te kom met enige inligting wat kan lei tot die arrestasie van die verdagte. Enige een met inligting word gevra om lt.kol. Bulelwa Lembese by 082 441 8178 te kontak. Inligting kan ook deurgegee word op die polisie se Crime Stop-nommer by 08600 10111.