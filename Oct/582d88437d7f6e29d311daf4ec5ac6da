'N DURBANSE man, wat van die moord op die negejarige Miguel Louw beskuldig word, het die klagte teen hom ontken. Mohamed Ebrahim het Dinsdag in die Durbanse hooggeregshof verskyn waar hy onskuldig gepleit het op moord, ontvoering en diefstal. 'n Minderjarige het getuig dat 'n man met 'n groen hemp en bruin 
leerbaadjie en 'n cap op die dag van Miguel se verdwyning na die skool 
gekom het en sy hulp gevra het om na Miguel te help soek. Die man het leerders R10 aangebied om te help soek. Die staat het toe 'n video in die hof gespeel waar Ebrahim, met dieselfde klere aan, en Miguel by 'n KFC is. - EWN