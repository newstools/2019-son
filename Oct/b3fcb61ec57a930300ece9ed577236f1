PAULO Gazzaniga meen hy is gereed om ’n paar groot handskoene as goalie van Tottenham Hotspur te vul. Die sukkelende Spurs is sy eerste keuse voor die doelhok en kaptein, Hugo Lloris, kwyt. Lloris het sy arm gebreek in Spurs se Premierliga-nederlaag (0-3) teen Brighton & Hove Albion. Die kollig val nou op Gazzaniga om te verseker dat Spurs nie soos in hulle laaste twee games ’n klomp doele lek nie. Die Londense klub het kort voor die week lange break in klubsokker ’n massiewe 10 doele afgestaan. Bayern Munich het Spurs in ’n Champions League-wedstryd voor die Brighton-slagting voor sy tuisskare met 7-2 pak gegee. Gazzaniga is vol hoop die break het hom en sy spanmaats ’n nuwe perspektief gegee voor Saterdag se wedstryd teen Watford. “Ons weet ons moet sterk staan, veral op ons tuisveld. Ons moet sterk bly,” het Gazzaniga aan Sky Sports gesê