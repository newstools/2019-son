“EK WEET vir seker dat die Here ons nooit teleurstel nie.” Só vertel Cici Jacobino-Isenia, die sangeres met die warm, sprankelende persoonlikheid en juweelstem. Sy het ’n Kaapse draai kom maak – heelpad van Rotterdam, Nederland. Cici vertel: “Ek is mal oor Kaapstad en veral die mense van die Paarl. Oral waar ons gaan, is die mense só vriendelik en behulpsaam.” Die sangeres wei uit: “Ek sal baie graag met plaaslike kunstenaars wil saamwerk, want ek hou van die vibe en kultuur.” Cici het pas haar nuutste album, Surrender, uitgereik en die songs spreek van die Here se getrouheid. Selfs in baie tawwe tye het die Here vir haar deurgekom, vertel sy. Die album is deur Cici se pastoor in Holland geïnspireer. Hy het hulle worship team uitgedaag om songs van aanbidding te skryf. Deel Cici se man, Sharif Jacobino, sê: “Wat hierdie land uniek maak, is die manier hoe die gemeenskap uit niks iets kan maak. Dit bou jou karakter en dit maak jou ’n sterker nasie van greatness.” Heaven Designed Life in die Paarl onder leiding van past. Jehonathan Abrahams het Cici genooi om haar storie van hoop deur musiek te deel.