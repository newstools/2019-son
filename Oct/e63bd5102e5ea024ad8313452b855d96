TERWYL ’n gewese polisievrou en haar boy­friend seks gehad het, het hy ’n ander vrou se naam uitgeroep ... Dit het die moordbeskuldigde Nosicelo Kamba (32) so upset dat sy haar medebeskuldigde, Lunga Mbondo (34), gekry het om haar lover, Vuyo Matshishi, dood te steek. Polisiestasie Só sê Mbondo in sy confession, wat gister as ’n bewysstuk by die Baaise hooggeregshof ingedien is. Mbondo en Kamba word ook aangekla van die moord op Melikhaya Nqono. Kamba was ’n polisievrou by die polisiestasie in Gelvandale. Luidens Mbondo se confession het Kamba hom op 30 Junie 2017 gebel en gevra om na haar huis te rush. Hy sê toe hy omstreeks 23:20 daar aankom, het Kamba hom meegedeel sy en haar boy­friend het gestry nadat hy ’n ander vrou se naam uitgeroep het terwyl hulle seks gehad het. Sy het hom na bewering meegedeel sy is moeg van haar cheating boyfriend. Volgens Mbondo het Kamba ’n mes met ’n lem van 30 cm lank uit die laai gehaal en hom gesê om haar kind se pa daarmee in die nek te steek. Mbondo sê hy het toe die boyfriend – wat in daardie stadium geslaap het – vier keer in die nek-area gesteek. Hy verduidelik hy het nie na die victim gekyk terwyl hy hom gesteek het nie. Volgens hom het Kamba voorgestel hulle draai die victim in ’n kombers toe en laai hom in die kattebak van sy eie Golf 4. Hy sê Kamba het toe voorgestel hulle gaan Peddie toe. Volgens hom het sy gesê hy moet die victim se Golf 4 bestuur terwyl sy in haar Ford Fiesta sou ry. In Peddie het Kamba gesê hulle moet stilhou op ’n plek waar skaapwagters se vee altyd wy. Hy het toe by haar in die Fiesta geklim sodat hulle petrol kon gaan koop. Volgens Mbondo was Kamba se vyf maande oue baba ook saam. Hy sê in die confession hy het petrol gesprinkel buite en binne die boot waar die victim se lyk was. Volgens hom het petrol op sy eie hande en lyf beland. Mbondo sê Kamba het die vuurhoutjies gevat. Volgens Mbondo het hy ook brandwonde opgedoen toe Kamba die vuurhoutjie aangesteek het. Hy verduidelik verder hulle het die Golf 4 net daar in vlamme gelos en in Kamba se kar na haar huis in Qeto, Peddie, gery. Mbondo sê op pad terug na Port Elizabeth het Kamba hom met die dood gedreig as hy enige een sou vertel wat gebeur het. Mbondo verduidelik hy is toe terug Kareedouw toe. Hy sê Kamba het hom die Sondag gebel en gesê die polisie gaan hom nader. Vergesel Volgens hom het sy hom gesê hy moenie erken hy het die victim se motor bestuur nie. Hy verduidelik verder sy het hom voorgesê om aan die polisie te sê hy het haar na Peddie vergesel om haar ma se kar daar af te laai. Die beskuldigdes bly in aanhouding. Die saak dien voor waarnemende regter Hannelie Bakker. Adv. Mujaahid Sanden kla aan.