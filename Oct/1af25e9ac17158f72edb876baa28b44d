SHIZOUKA. – Mbongeni Mbonambi speel tans die beste rugby van sy loopbaan. Met Schalk Brits wat laas week as agsteman en kaptein teen Namibië ingespan is, het dit die weg gebaan vir Mbonambi om van meet af die nr. 2-trui te dra. Die 28-jarige haker het sy kans in die beginspan met albei hande aangegryp. Hy het nie net twee goedberekende drieë gedruk nie, maar hy was ook indrukwekkend in al die ander aspekte van die spel. Erasmus (die Bok-coach) was dus genoop om hom vir Vrydag se World Cup game teen Italië weer ’n kans in die beginspan te gee. Malcolm Marx, die Bokke se voorkeur-haker, handhaaf tans nie sy beste peil nie. Hy gaan diens van die bank af doen. Mbonambi was uiteraard in sy noppies omdat sy goeie peil beloon word Hy sê: “Ja, ek is happy. Dit is altyd ’n groot eer om ’n toets te start veral wanneer dit in ’n World Cup vir die Springbokke is. Bongi het erken dat hy nie verwag het om te start nie. “Met Rassie weet mens nie eintlik nie. Al wat jy kan doen is maar net om jou beste op die veld te doen. As hy jou beloon is dit ’n bonus.” De woelige haker spog al met 31 toetste agter sy naam; Hy is dus bewus met die druk wat gepaard gaan met ’n uitklopwedstryd. “Dit is ’n massiewe game. As ’n span weet ons dit is ’n moet-wen-game en hoe belangrik dit is. Omdat ons Vrydag speel is dit ’n kort turnaround. Ons moes dus soveel as moontlik in ’n kort tyd vermag, veral met die voorspelers. “Italië gaan met ’n geweldige aanslag met hul forwards kom. Ons gaan daarvolgens moet voorberei,” het hy bygevoeg.