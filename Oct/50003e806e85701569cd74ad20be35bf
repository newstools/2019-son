DIE drywer van ’n tow truck het Saterdag in ’n ongeluk gesterf. Dit was toe hy op pad was om familielede te gaan help wat self in ’n ongeluk betrokke was. Die driver, wie se naam gister nog nie bekend gemaak is nie, het na bewering teen drie ander karre vasgery in Jakes Gerwel-rylaan, Heideveld. Volgens ’n ingeligte het die drywer van die Isuzu-bakkie na die ander toneel op die N2 gejaag toe die ongeluk gebeur het. Wegkom Die drywer het beheer oor sy bakkie verloor toe ’n ander kar aan die verkeerde kant van die pad gery het. “Hy het probeer wegkom van die kar, toe ry hy teen ’n pilaar vas en beland in iemand se jaart. Hy het onder sy tow truck gelê.” Twee insittendes, ’n man en ’n vrou, is op die toneel oorlede.