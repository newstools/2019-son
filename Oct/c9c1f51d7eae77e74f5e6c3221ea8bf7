CALLIES het een van hulle beste jare ooit beleef. Die span van die Port Elizabeth Football Association (Pefa) het dié seisoen drie doubles verower. Ná ’n lang wag was die Pefa Premierliga-titel Callies s’n. Die punte is aan hulle toegeken nadat Central Acemates gestraf is omdat hy die verkeerde spelers gebruik het. Nie net die senior span het uitgeblink nie. Die Eerste Liga-span Callies Hackers en die oor 35-span het ook hulle Liga- en Uitkloptitel verower. Die reserwespan het egter vasgeval in sy uitklop-eindstryd. Die uitslae van Callies se uitklop-eindstryde is: Blaaskans Premierliga: Callies 3, Central Acemates 1. Eerste Liga: Callies Hack­ers 2, Hearts Classics 1. Premier Reserwe: Callies 3, Madibaz 2. Oor 35-liga: Callies 3, Old Grey 1. Darryl “ Doc” Ausmeier, voorsitter van Callies, dink 2019 was ’n goeie jaar vir sy klub. “Selfs Callies se juniors het goed gedoen deur vier ligas en ses uitkloptitels te wen. So, ons kan regtig nie kla nie. Ek dink almal in die klub verdien ’n blaaskans voordat ons nou weer enige sokker speel.” Ausmeier sê die klub wil ook graag sy speler-afrigter, Kurt Petersen, prys vir sy uitstekende vertoning op en van die veld. Beraam “Dit was sy eerste seisoen in die dubbele rol. Ek dink hy het uitstekend gevaar.” Volgens Doc het Petersen tot dusver vir dié rol net ’n eenjaar-ooreenkoms met die klub gehad. “Ons het nog nie enige planne vir volgende seisoen begin beraam nie. “Ons moet nog weer sit en oor die toekoms gesels, maar as Petersen dit weer wil doen, sal ons wel daaroor wil praat. “Ek sien regtig geen rede waarom hy dit nie weer kan doen nadat die eerste seisoen so goed verloop het nie.” Volgens Ausmeier gaan die hele klub nou vir ’n paar weke ’n blaaskans vat, maar nog voor die einde van die jaar weer hard aan die oefen wees.