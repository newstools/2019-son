NET soos verwag het Rassie Erasmus, afrigter van die Springbokke, by sy wenresep vir die jaar se World Cup in Japan gehou. Erasmus het net een verandering aan sy 23-tal vir Saterdag se eindstryd teen Engeland gemaak, met Cheslin Kolbe wat op regtervleuel sy terugkeer maak. Die plaasvervangerbank - of te wel bomb squad - is weer gelaai met ses voorspelers, terwyl Herschel Jantjies (skrumskakel) en Frans Steyn (veelsydige agterspeler) in die tweede helfte opgebring sal word, indien nodig. Die Bokke glo die plan om spanne met hangskoppe, opskietverdediging en fisieke spel te probeer oordonder is die manier hoe daar die jaar 'n World Cup gewen word. Engeland is egter 'n baie goed afgerigte span, met net sulke fisieke voorspelers, maar daai ekstra bietjie meer kreatiwiteit as dit kom by gevaarlike agterspelers soos Johnny May en Manu Tuilagi in spasie sit om driee te gaan druk. Daarom het Eddie Jones, afrigter van die Engelse, ook besluit om die span te behou wat die All Blacks in die halfeindronde geklop het. Owen Farrell sal weer op binnesenter ingespan word, hoewel daar vrae oor sy verdediging gevra gaan word, met die Bokke se makro-senter Damian de Allende wat reguit op hom gaan afpeil. Saterdag se eindstryd in die Yokohama Internasionale Stadion skop 11:00 af en kan op SuperSport se kanaal 201, sowel as SABC 2. Die spanne is: Suid-Afrika: 15. Willie le Roux, 14. Cheslin Kolbe, 13. Lukhanyo Am, 12. Damian de Allende, 11. Makazole Mapimpi, 10. Handre Pollard, 9. Faf de Klerk, 8. Duane Vermeulen, 7. Pieter-Steph du Toit, 6. Siya Kolisi (k), 5. Lood de Jager, 4. Eben Etzebeth, 3. Frans Malherbe, 2. Bongi Mbonambi, 1. Tendai Mtawarira. BANK: 16. Malcolm Marx, 17. Steven Kitshoff, 18. Vincent Koch, 19. RG Snyman, 20. Franco Mostert, 21. Francois Louw, 22. Herschel Jantjies, 23. Francois Steyn. Engeland: 15. Elliot Daly, 14. Anthony Watson, 13. Manu Tuilagi, 12. Owen Farrell (k), 11. Johnny May, 10. George Ford, 9. Ben Youngs, 8. Billy Vunipola, 7. Sam Underhill, 6. Tom Curry, 5. Courtney Lawes, 4. Maro Itoje, 3. Kyle Sinckler, 2. Jamie George, 1. Mako Vunipola. BANK: 16. Luke Cowan-Dickie, 17. Joe Marler, 18. Dan Cole, 19. George Kruis, 20. Mark Wilson, 21. Ben Spencer, 22. Henry Slade, 23. Jonathan Joseph.