SKOTLAND se rugbybase dreig om regstappe te neem as Wêreldrugby besluit om hul wedstryd teen die gasheer Japan te kanselleer. Dié wedstryd Sondag is in die gedrang weens die tifoon Hagibis wat eerskomende naweek die eiland tref. Sou die wedstryd afgestel word, sal Japan deurdring na die kwarteindronde ten koste van Skotland. Skotland moet die wedstryd met 'n bonuspunt wen as hulle wil deurdring. Wêreldrugby het reeds Donderdag aangekondig dat die wedstryde tussen Engeland en Frankryk in Yokohama en Nieu-Seeland en Italië in Toyota City, wat Saterdag sou plaasvind, gekanselleer is. Die spanne kry twee punte vir die gelykopuitslag. Die moontlikheid bestaan nou dat Sondag se wedstryde ook afgestel gaan word. Skotland se rugbybase, Mark Dodson, die uitvoerende hoof, Dominic McKay, bedryfshoof, was Donderdag vir meeste van die dag in lang vergaderings met Wêreldrugby om hulle te kry om die wedstryd op 'n ander dag te speel. Alan Gilpin, die toernooi-direkteur, hou vol dat 'n presedent geskep is en wat goed is vir een, is goed vir die ander. 'n Senior woordvoerder van Skotland sê die situasie is chaoties en 'n verleentheid en dat Wêreldrugby die kwessie uiters swak hanteer het. Die woordvoerder sê tensy Wêreldrugby voldoen aan hul eie toernooi-regulasies, gaan daar geen ander keuse wees as om regstappe te neem. "Ons is bereid om alles moontlik te doen om die wedstryd te laat voortgaan," het die woordvoerder gesê. - Stuff  