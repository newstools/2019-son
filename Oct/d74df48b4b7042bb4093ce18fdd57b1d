DIS nou tronksake as djy djou kind slat. Djy ga’ tronkkos vriet daar innie mang. Of laat ekke dit sóé stel: Djy ga’ vir ’n tyd lank daar by die department van bandietwese kuier. Ja, só sê die nuwe law oor die siepsop-en-braaiboud-gedoente. Derra en Mammie, julle ding is nou wim. Pak maar die slipper en belt weg, want djy kan dittie meer laat sing oor boeta of sussie se stoutgat nie. Verby is daai dae waar djy dit kon aanwend as ’n tool om djouse stoutgat-bliksempies in soetgatte te verander. Die goewerment het ge­thetha! Nou kan djou stoutgat-bloedjies djou maar kwaad maak, djy moet hulle nou maar ’n soentjie op hulle holle gee en mooi vra om toggie weer vi’ djou kwaad te maakie­. Ag, asseplease! Dis nogal hartseer, nè? Want wie wil dan nou tussen vier hoeke loep mang? Maar nou vra ekke myself: “Myself, ga’ die goewerment nou meer tronke bou?” Ekke mean, daar is mos nog daai hardegat-ouers wat f*kk*l wil verstaan nie of glo aan die Bybelse tugtiging. Ga’ daar dan nou genoeg plek is vir al dié hardegatte as hulle nou moet loep bandiet? Of ga’ hulle nou tussen die nommers lê en hoop hulle word nie daar binne rondgestoot soos speelgoedkarretjies nie. O, ja, nou ga’ djy as hardegat-ouer seker ’n misdaad­rekord hê. Dan is djou ding mos wim as dit by werk soek kom. Wie ga’ dán na djou stoutgat-klôgoed kyk? O, ja, en by the way, wie ga’ dan nou vir die stoutgat-bloedjies hier buite sorg terwyl hulle ouers daar binne in ’n oranje suit gaan rond model? Of het die goewerment al klaar iets in plek daarvoor? Social services ga’ seker nou sy gat nerfaf werk om vir die stoutgatte solank ander heenkome te soek, totdat hulle toppie en taanie klaar gebandiet het. Sorry dat ekke nou dié dinge noem. Sien, dit is dinge wat in my kop rondmaal as ekke nou so aan die nuwe wetgewing dink. Face die wrede werklikheid! Maar nou ja, dis klaar wat dit so is. Al staan djy op djou kop en sing halleluja deur djou poephol, die goewerment het gepraat. Die klôgoed se holle mag nie meer baljaar nie. Die enigste siepsop-en-braaiboud is die sop in die pot en die braaiboud in die oond. Ouers, ôs moet sterk wies! Ôs se akkies is nou geboek!