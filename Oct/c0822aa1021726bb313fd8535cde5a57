AMERIKA het sy tweede agtereenvolgende Rugby World Cup sonder 'n wen voltooi. Die Yanks het Sondagoggend met 19-31 teen Tonga verloor. Dit was 'n game wat Gary Gold (afrigter) en sy Amerikaanse span sou teiken om beslis met iets positiefs huiswaarts te keer. En na die eerste helfte was Amerika met 12-7 nog die voorloper. Te veel missed tackles (42 in totaal) sou aan die einde van die dag Amerika se ondergang wees. Tonga het ook vir lang tydperke in die game meer balbesit gehad en die Yanks gedwing om 147 tackles uit te voer. En die eilandmanne het in die tweede helfte full advantage hiervan gevat om die game met 'n bonuspunt te wen. Vir alle doeleindes was die wedstryd in Groep C egter 'n dead rubber, want albei spanne sal in die opbou tot die volgende World Cup (2023) in Frankryk, moet kwalifiseer om deelname daaraan te verseker. Argentinië het die derde plek uit die groep verseker en outomatiese kwalifikasie vir 2023 beklink. Puntemakers: TONGA - drieë: Siegfried Fisihoi, Malietoa Hingano, Siale Piutau, Telusa Veainu; doelskoppe: Sonatane Takulua (2), James Faiva, Piutau; strafdoel: Takulua AMERIKA - drieë: Mike Te'o (2), Tony Lamborn; doelskoppe: AJ MacGinty (2)