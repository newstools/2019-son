TWEE taxi drivers is binne 48 uur in Elsiesrivier afgemaai. In die jongste voorval is ’n taxi driver gistermiddag in Halt Road in sy taxi doodgeskiet. Dít het gebeur kort nadat ’n 55-jarige taxi driver Woensdag laatmiddag – ook in Halt Road – oorkant die daghospitaal vol lood gepomp is. ’n Man (30) is in die skietery gewond. Hy is tans in die hospitaal. Die skietery volg nadat ’n vermeende G-Unit gangster by die busterminus in Elsiesrivier doodgeskiet is. Hy het na verneem word taxi drivers getax en is in Consani Road geteiken. Volgens ’n ingeligte gaan hierdie skietery juis oor die taxi drivers wat deur die gangsters getax word. Die informant sê: “As die taxi drivers nie wil betaal nie, word daar op hulle geskiet. “Sommige taxi drivers moet by ’n taxi rank tot R300 protection money aan die gangsters betaal. “By elke taxi rank wat hulle aandoen, moet hulle protection money aan die gangsters betaal. “Soms word die mense in die taxi ook beroof. “Hulle lewe is ook in gevaar as die taxi drivers geskiet word.” Volgens die ingeligte hou die taxi-skietvoorvalle almal met mekaar verband. Die voorval het in Toplandsstraat plaasgevind. ’n Man (20) is noodlottig gewond. Die man het buite die huis gestaan toe ’n on­bekende man verbykom en op hom losbrand. Hy is gewond en het by die huis ingehardloop waar hy inmekaargesak en beswyk het. Die verdagte het van die toneel weggehardloop. Hy word gesoek. Niemand is nog vir die moorde gearresteer nie.