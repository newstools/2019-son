“DIS nie binnegevegte nie.” Só sê die Wes-Kaapse DA-leier, Bonginkosi Madikizela, nadat ’n mosie van wantroue in JP Smith, die adjunkleier van dié party se koukus in die Stad Kaapstad, vandag ter elfder uur onttrek is. Dié plan vir ’n mosie teen Smith kom skaars twee weke nadat nog ’n mosie teen die DA se metro-voorsitter, Grant Twigg, platgeval het. Dit is onttrek nadat Madikizela gepleit het by die mense wat dit gebring het, om “ander meganismes” te vind om hulle kommer uit te spreek. Courtney van Wyk, ’n DA-raadslid van wyk 20, het die mosie gebring. Dis deur rdl. Steven Vuba, ’n proporsionele verteenwoordiger, gesekondeer. Lees volledige artikel Dinsdag in jou gunsteling-koerant.