DIE Vrystaatse departement van onderwys is bekommerd oor geweld wat die afgelope ruk by skole in die provinsie uitbreek. Howard Ndaba, ‘n woordvoerder vir die department van onderwys, sê Reatlehile Leeto (12), ‘n graad 6.-leerder is gedurende pouse met ‘n sker gesteek terwyl hy in die lyn vir die voedingskema gestaan het. Hy is tans in 'n stabiele toestand in 'n hospitaal in Bloemfontein. Ndaba sê 'n klag van aanranding is reeds gemaak. Die nuutste voorval kom nadat 'n graad 9-leerder, Lungelo Khathane (16), verlede week deur 'n medeleerder in Koffiefontein vermoor is. Ndaba sê die department is bekommerd oor leerders in die provinsie wat gewelddadig teenoor mekaar is. Tate Makgoe, LUR vir onderwys in die provinsie, is geskok oor die jongste voorval en doen ‘n beroep op ouers, onderwysers, kerke en aandeelhouers om saam te veg teen geweld in skole. - OFM