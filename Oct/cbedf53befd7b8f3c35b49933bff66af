LIDIA van Aswegen van De Aar in die Noord-Karoo deel haar resep vir heerlike, sappige skaaptjoppies. Die resep lewer drie tot vier porsies (twee tjops elk). Bestanddele: 6 tot 8 skaaptjops 250 mg koekmeel olie, vir braai Sous: 750 ml kookwater 30 mg koekmeel 15 ml tamatiesous 15 ml Bisto-sous 15 ml worcestersous sout en peper, na smaak 2 uie, gesny Metode: 1. Vryf die tjops met die meel in. Braai die tjops vinnig in ’n pan aan albei kante om dit te seël. 2. Voorverhit die oond tot 180 °C. Meng die sous­bestanddele. 3. Pak die tjops in die sous. Strooi sout en peper na smaak oor. 4. Braai die uie en pak dit bo-op die vleis. Bedek dit en bak tot sag.