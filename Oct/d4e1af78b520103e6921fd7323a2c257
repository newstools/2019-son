SHIZOUKA. - Suid-Afrika het Vrydag hul stem dik gemaak deur Italië met 49-3 in ’n Groep B World Cup game hier in die Ecopa-stadion behoorlik af te stof. Met dié bonuspuntsege het Rassie Erasmus (afrigter) se manne waarskynlik seker gemaak hulle bespreek hul plek in die kwarteindronde van die rugbyskouspel. Die rustydtelling was 17-3 in die Bokke se guns. Die Bokke het hul gesag in die vaste fassete afgedwing en Italië onder geweldige druk in die skrums en die lynstane geplaas. Italië se vaskopstut, Simone Ferrari, het in die eerste skrum van die game ’n  besering opgedoen. Sy plaasvervanger Marco Riccioni, het na sowat 10 minute later weens ’n kopbesering die  veld verlaat. Hy het nie weer op die veld verskyn nie. Die skeidsregter, Wayne Barnes, was hierna genoop om te beslis dat die daar onbetwiste skrums vir die res van die game moet geskied. Dit het die Bokke van een van hul grootste wapens ontsê. Die Italianers kon dus met gemak hul aanvalle sonder enige druk in die skrums hul aanvalle loods. Rotsvaste verdediging van die Bokke het egter Conor O’ Shea (afrigter) se span se aanvalle elke keer in die kiem gesmoor. Dit het nooit gelyk of die Italianers ’n drie kon druk nie. Al wat die Azzurri vir hul moeite kon wys was ’n stradoel deur die losskakel, Tommaso Allan. Wat sake vir die Azzurri verder bemoeilik het, is toe die loskopstut, Andrea Lovotti, met ’n rooi kaart vir ’n gevaarlike boorvat op die agsteman, Duane Vermeulken, van die veld gestuur is. Die Bokke het egter nie heeltemal die situasuie uitgebuit nie. Al het Siya Kolisi (kaptein) se manne altesaam sewe drieë gedruk, was hulle nie altyd klinies genoeg met hul oorvloed balbesit nie. Suid-Afrika kom nou Dinsdag in hul laaste Groep-wedstryd teen Kanada in Kobe te staan. Puntemakers: SUID-AFRIKA: drieë: Cheslin Kolbe (2), Bongi Mbonambi, Lukhanyo Am, Makazole Mapimpi, RG Snyman, Malcolm Marx doelskop: Handré Pollard (4), strafdoel: Pollard (2). ITAILIË: strafdoel: Tommaso Allan