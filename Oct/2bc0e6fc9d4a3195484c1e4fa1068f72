DIE Southern Kings se eerste wedstryd op toer het weer met 'n nederlaag geëindig, maar dié keer was daar bietjie veggees. Die Kings het Saterdag in die Stadio Monigo teen Benetton van Italië met 36-30 vasgeval. Die Oos-Kaapse span het laat in die tweede helfte teruggeveg met drie drieë wat almal verdoel was. Hoewel die losskakel Demetri Catrakilis drie strafdoele deur die pale gejaag het, het Benetton steeds die eerste helfte oorheers deur gereeld drieë te druk. Benetton was met rustyd 15-9 voor en het kort na die afskop 'n vinnige drie gaan druk om die wedstryd te verseë hul seel op die wedstryd te sit. Hoewel Rossouw de Klerk oorgeval het in die 65ste minuut asook drieë van Chirstopher Hollos en Bobby de Wee, was dit egter net-net nie genoeg om Benetton in te haal nie. PUNTEMAKERS: Benetton: - Drieë: Angelo Esposito, Ian Keatley, Nacho Brex, Frederico Ruzza Doelskoppe: Ian Keatley(3), Antonio Rizzi; Strafdoel: Ian Keatley Kings – Drieë:  Rossouw de Klerk, Christopher Hollis, Bobby de Wee Doelskoppe: Siyabonga Masuku (3) Strafdoele: Demetri Catrakilis(3)