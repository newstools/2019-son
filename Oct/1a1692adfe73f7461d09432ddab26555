DIE appèlhof in Bloemfontein het beslis Cash Paymaster Services (CPS) moet geld aan die Suid-Afrikaanse agentskap vir maatskaplike sekerheid (Sassa) betaal. Sassa het in ’n verklaring gesê hy verwelkom die uitspraak. Sy regs­afdeling sal die uitspraak bestudeer om te kyk of enige iets van hulle kant af gedoen moet word. Die Gautengse hooggeregshof het vroeër gelas CPS moet altesaam R316 447 361 plus rente aan Sassa betaal. Sassa het dié bedrag in 2012 aan CPS betaal nadat ’n kontrak tussen die twee partye opgestel is. Die hof het beslis daar is van die kontrak afgewyk. CPS sou namens Sassa geld aan begunstigdes uitbetaal het.