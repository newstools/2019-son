DIE onderwyser van Worces­ter wat na bewering seks met ’n minderjarige skoolkind gehad en dit verfilm het, is by ’n wellness-kliniek ingeboek. Die man se medebe­skuldigde het gister alleen in die Worcester Landdroshof verskyn. Hulle is verlede maand op borgtog van R5 000 elk vrygelaat. Die mans het na bewering seksdade met ’n minderjarige skoolmeisie gepleeg en ’n video daarvan gemaak. Die video is ook na bewering versprei. Intussen het nog video’s uitgekom waarby ’n groep minderjarige skoolseuns betrek is. Die onderwysers is na bewering ook op dié video’s te sien. Die onderwyser is ’n getroude man. Bronagh Hammond, ’n woordvoerder van die Wes-Kaapse onderwysdepartement (WKOD), het destyds bevestig die een beskuldigde was ’n onderwyser wat op 1 Januarie 2011 by die WKOD begin het. Hy het op 23 Augustus dié jaar bedank. Die hofsaak sal op 13 November weer op die hofrol wees.