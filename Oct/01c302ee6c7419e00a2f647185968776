RICKY Martin en sy hubby, Jwan Yosef, is nou die trotse derras van vier kleintjies. Die ster en sy man se vierde kind is hierdie week gebore. Hy het die nuus op Instagram gedeel toe hy ’n prag­tige foto van homself, manlief en hulle nuwe baba ge-post het. Saam met die foto skryf hy: “Ons seun Renn Martin-Yosef is gebore.” Die nuus kom nie lank nadat die 47-jarige dit aan die wêreld bekend gemaak het dat hulle hul vierde bloedjie verwag nie. Ricky het dit in September so terloops genoem toe hy by die 23ste Human Rights Campaign National Dinner vereer is vir sy filantropiese werk. Ek sien op The Juicedie gehoor het toe in ’n luide gejuig uitgebars toe hy die wonderlike nuus met hulle deel. “So by the way moet ek aankondig dat ons ’n baba verwag,” het hy gesê Die paar het in 2017 getrou en het reeds ’n tweeling, Matteo en Valentino (11), en ’n dogtertjie, Lucia (10 maande).