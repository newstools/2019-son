VYF mans van Sir Lowry’s Pass is Saterdagaand deur die polisie in hegtenis nadat hulle glo ’n man gehijack het. Volgens sers. Siyabulela Malo, ’n polisiewoordvoerder, is die verdagtes van 18 tot 21 jaar oud. Die slagoffer het glo met sy motor vanaf Gordonsbaai na Sir Lowry’s Pass gery, waar hy vyf verdagtes ’n saamrygeleentheid gegee het. Afgevat Die slagoffer beweer dat hy deur die vyf aangerand en met skerp voorwerpe gesteek is. Sy motor is by hom afgevat en hy het toe te voet na Sir Lowry’s Pass geloop om die saak aan te meld. Die vyf verdagtes is in die motor deur die polisie in hegtenis geneem. Dis nie seker wanneer die verdagtes in die hof gaan verskyn nie omdat die saak ondersoek word.