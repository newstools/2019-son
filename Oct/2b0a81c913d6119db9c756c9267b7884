DIE Springbokke moet Japan voorlangs aanvat en die game na hulle toe vat. Dís die mening van die Bokvleuel Cornal Hendricks. Hy het 12 toetse tussen 2014 en 2015 gespeel en in dié tyd 5 drieë gedruk. Daarna het hartmoeilikheid tydelik ’n einde aan sy loopbaan gemaak. Hendricks het teruggeveg en die Blou Bulle vanjaar met groot welslae in die Superrugby- en Curriebekerkompetisie verteenwoordig. Hy is juis in Pretoria besig met voorbereiding vir 2020 se Superrugbyseisoen. Son het gister telefonies met hom gesels oor die Bokke se kwarteindstryd Sondag teen Japan. Die 31-jarige Wellingtonner het gesê: “Tans speel ons baie goeie rugby. Ons vaste fasette, veral ons lynstane, is goed en ons skrum ook goed. “Ons het ’n goeie taktiese kick­ing game en ’n paar explosive spelers agterlangs. “Japan bring self ’n fisieke aanslag na die paartie. “Hulle het goeie verdediging­stelsels in plek. Hulle het ook ’n goeie passing game en die vermoë om in die tackle te off­load. “Maar hulle skop nie juis takties goed nie. En teen Skotland het hulle ’n bietjie gesukkel in die skrums. So, ons kan daai area en die lyn­stane target.” Hendricks het egter waarsku die gasheer van die Wêreldbekertoernooi is baie fiks. “Japan is oral op die veld. So, ons moet heeltyd hoë werkverrigting hê en nie toelaat dat die spel los raak nie. “As ons die game tight hou en by ons wedstrydplan hou, glo ek ons sal genoeg skietgoed hê om hulle te klop. “So, ja, vat hulle voorlangs aan en disrupt hulle set pieces, dan is die stryd halfpad gewonne.”