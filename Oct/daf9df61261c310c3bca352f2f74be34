Die Engelse losskakel George Ford is klein maar getrein en sal enige fisieke aanslag van die All Blacks kan hanteer. Met dit in gedagte het Eddie Jones, afrigter van die Rose, besluit om Ford by sy beginspan in te sluit vir Saterdag se groot halfeindstryd van die World Cup teen Nieu-Seeland. Saterdag se wedstryd in die Yokohama-stadion word vanaf 10:00 op SuperSport se kanaal 201 uitgesaai. Ford vervang vir Henry Slade, wie in die kwarteindstryd teen Australië op binnesenter gespeel het. Owen Farrell, kaptein van die Engelse, skuif na binnesenter met Ford wat Farrell se plek op losskakel oorneem. Slade word as 'n plaasvervanger teen die All Blacks ingespan. Jones het met sy spankeuse meerendeels dieselfde span behou wat die Wallabies uitmekaar gehardloop het in die kwarteindronde. Die Rose pronk met hope selfvertroue en is soos die All Blacks een van drie oorblywende spanne in die toernooi wat nog nie 'n wedstryd in Japan verloor het nie. Die Springbokke, wat die onoorwonne Wallis in Sondag se ander halfeindstryd pak, is die enigste span om 'n wedstryd te verloor gedurende die toernooi se groepfase. Dit was teen die All Blacks. Engeland se span is: 15. Elliot Daly, 14. Anthony Watson, 13. Manu Tuilagi, 12. Owen Farrell (k), 11. Jonny May, 10. George Ford, 9. Ben Youngs, 8. Billy Vunipola, 7. Sam Underhill, 6. Tom Curry, 5. Courtney Lawes, 4. Maro Itoje, 3. Kyle Sinclair, 2. Jamie George, 1. Mako Vunipola. BANK: 16. Luke Cowan-Dickie, 17. Joe Marler, 18. Dan Cole, 19. George Kruis, 20. Mark Wilson, 21. Willi Heinz, 22. Henry Slade, 23. Jonathan Joseph.