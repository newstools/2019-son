DIE hoog aangeskrewe Hout Bay Ingoma-koor beloof om harte diep te roer. Dit is die eerste keer dat dié koor in die skilderagtige Noordhoek gaan optree. Dis ’n konsert wat julle nie moet misloop nie. Die koor is in 2017 gestig en het al by verskeie spog­geleenthede opgetree. Diegene met valkoë sal hulle byvoorbeeld herken as die musikant Majozi se agtergrondsangers op Kfm en Huawei se KDay bash. Die koor het ook laas maand op Wêreldrenosterdag in Mosselbaai in die Gondwana Game Reserve se bewaringsgala opgetree. Ingoma gaan jou wegvoer met stemme wat jou hoendervleis sal gee in ’n show wat jy nog lank gaan onthou. Die koorlede is baie opgewonde en gaan ook met trots tradisionele liedere sing wat eie aan Suid Afrika is. Ingoma se konsert is Dinsdag 29 Oktober op die landgoed Cape Point Vine­yards. Dit begin 18:30. Kaartjies kos R350 en sluit ’n ete en ’n glas wyn in. Bespreek jou kaartjies by Quicket of stuur ’n e-pos aan houtbaychoir@gmail.com