DIE Wes-Kaapse regering het R50 miljoen beskikbaar gestel om boere in die provinsie te help wat gebuk gaan onder die droogte. David Maynier, LUR vir ekonomiese geleenthede, sê die R50 miljoen gaan twee maande van ondersteuning aan boere in nood bied. Die Sentraal-Karoo-distrik, Matzikama en die Klein Karoo is van die areas wat daarby gaan baatvind. Maynier sê landbou is belangrik vir die Wes-Kaap se ekonomie. Hy sê verder hy het die nasionale departement van landbou genader vir 'n bykomende bedrag van R147 miljoen. - EWN