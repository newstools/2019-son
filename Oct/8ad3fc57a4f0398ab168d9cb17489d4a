SOSIALE media maak dat mens soms te vinnig reageer en iets heeltemal uit verband kan ruk. Vra maar die Gauteng LUR vir onderwys, Panyaza Lesufi, wie jammer moes sê oor 'n vals beskuldiging. Lesufi het die man,= daarvan beskuldig dat hy 'n ou Suid-Afrikaanse vlag op sy skouers, tydens die game teen Wallis, gedra het. Lesufi het ’n skermgreep van aanhangers getwiet en sê: “Daardie vlag bederf dit ongelukkig! Hierdie span @Springboks behoort aan ons almal. Laat ons vermy om mekaar onnodig seer te maak. #StrongerTogether.” Die twiet het talle confuse omdat die aanhanger dan eintlik met die nuwe en regte Suid-Afrikaanse vlag gestaan het. Die rooi en wit kleure was onder sy middel sigbaar, terwyl die swart, geel en groen kleure oor sy linkerskouer gedrapeer was. Twitter-gebruikers het gal gebraak oor Lesufi wat valse nuus versprei en verdeeldheid na die Springbokke se oorwinning gesaai het. Sommige het foto’s met verskillende oogpunte of live beeldmateriaal gedeel om aan Lesufi te wys dat hy ’n fout gemaak het. Een gebruiker sê: "Lesufi as jy mooi kyk sal jy sien dat dit 'n Suid-Afrikaanse vlag is, wat oor die jongman se skouer hang. Ek weet dat ons ’n baie sensitiewe volk is, maar op hierdie een, dink ek nie jy is korrek nie." Ook die woordvoerder vir internasionale betrekking en samewerking, Clayson Monyela, het op die twiet reageer en gesê: "Dit is patriotte my leier. Dit is ons vlag!" Lesufi het Sondagaand jammer gesê deur te twiet: “My opregte verskoning aan Suid-Afrikaners. "Die aanvanklike oogpunt was heeltemal verkeerd! Kom ons vier die span se oorwinning @Springboks vorentoe met maatskaplike samehorigheid. "Ons is beter saam as verdeeld! Die vlag van apartheid verdeel, die Suid-Afrikaanse vlag verenig. Slaan hulle die volgende week!”