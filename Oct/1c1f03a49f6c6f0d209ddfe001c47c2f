DIE voorgestelde algemene onderwyssertifikaat is nie 'n kaartjie om die skool vroeër te verlaat nie. Die departement van basiese onderwys het hierdie beklemtoon na talle bespiegeling dat leerders in die toekoms 'n "keuse" sal hê oor wanneer hulle die skool wil verlaat. Hubert Mweli, direkteur-generaal van DBE, verduidelik die AOS is deel van bestaande beleide en wetgewing. Dit beteken dit is al sedert 1995 deel van die departement se beleid. "Dit sal leerders en ouers help om ingeligte besluite te neem, asook die besluite van die onderwysowerhede. Dit bied leerders die keuse om 'n akademiese of tegniese beroepsroete te volg." Hy beklemtoon ook berigte dat die minister van basiese onderwys, Angie Motshekga, aangekondig het dat leerders 'n keuse sou hê om skool na graad 9 te verlaat, verkeerd is. Motshekga het verlede week by Sadtu se nasionale kongres gesê: "Die AOS vir die einde van Graad 9 is geskeduleer vir voltooiing aan die einde van Julie 2020. 'n Konsepraamwerk vir die AOS is ontwikkel en dat die assessering en eksamengeleenthede ondersoek word. Die tegniese beroepsvakke is ook saamgevoeg en vir goedkeuring aan Umalusi voorgelê". Die plan maak voorsiening dat leerders vir tegniese onderwysgeleenthede te stuur en nuwe vakke bekend te stel. Die doel is om die pad tussen skool en kollege op 'n vlak laer as graad 12 te koordineer. Mweli sê: "Behalwe vir die koordinering van die oorgang van skool na kollege sal 'n AOD ook die huidige duisend jongmense wat elke jaar die skool verlaat aanspreek. Dit is juis omdat leerders met geen nasionale kwalifikasie, wat aanvaarbaar is vir die arbeidsmark, die skool verlaat. The Citizen berig in die geval van opleiding sal die AOS 'n geregistreerde kwalifikasie aan die einde van graag 9 toegeken word.