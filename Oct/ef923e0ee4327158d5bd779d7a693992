‘N MA het brandwonde opgedoen toe sy haar man en seun wou red toe hul shack in Mamelodi-Oos, Gauteng in vlamme was. Die pa en seun is in die voorval dood. Charles Mabaso, ‘n nooddienswoordvoerder, sê die seun en sy pa was na bewering Dinsdag 02:30 in hul shack toe die brand uitgebreek het. Mabaso sê die ma en die seun se tweelingsussie het die brand oorleef. SowetanLive berig die ma is na die hospitaal geneem waar sy vir brandwonde aan haar linkerarm behandel is.