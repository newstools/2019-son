'N BRITSE man en veroordeelde verkragter moet nege jaar in die tjoekie deurbring nadat hy 'n fake lotto-kaartjie ingegee het om 'n jackpot van £2,5 miljoen op te eis. Edward Putman (54) en 'n vriend Giles Knibbs wat by Camelot, operateur van die lotery, gewerk het, het in 2009 saamgesweer om die topprys op te eis. Die bedrog het egter op die lappe gekom toe Knibbs aan vriende daaroor gebieg het kort voordat hy sy eie lewe geneem het ná 'n stryery oor hoe die geld opverdeel was. Hy het nie sy £1 miljoen van die geld gekry soos ooreengekom nie. Die oorspronklike wenkaartjie, wat in Worcester in Engeland gekoop is, is nooit opgespoor nie. Putman is in die vroeë 1990's tot sewe jaar tronkstraf gevonnis vir die verkragting van 'n tiener. - The Telegraph