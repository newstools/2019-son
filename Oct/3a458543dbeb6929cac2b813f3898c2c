EERS het die Stad Kaapstad dik gehou hy gaan nie meer plekke aanwys vir vuurwerk nie. Maar nou is dié plan up in smoke ná nóg ’n verklaring dat ’n skietgebied wel tydens die komende Hindoefees Diwali beskikbaar gaan wees. Baie was bly toe vuurwerk se lont in die stad geknip is, maar lede van die Hindoe-gemeenskap was geworry oor hoe dié reëling Diwali later dié maand sou raak, berig capetownetc.com. Uit respek vir die Hindoes se kultuur en tradisies het die Stad toe die parkeerterrein van die Athlone Stadion op Sondag 27 Oktober aangewys.