“ONS hoop die system werk vir die kind en nie die beskuldigde nie.” ’n Groep ontstelde ouers het Vrydag buite die Blue Downs Landdroshof só uitgepak oor ’n hooggeplaaste amptenaar in die nasionale tesourie wat na bewering ’n sewejarige klonkie by ’n Nuwejaarspaartie gerape het. Son het vroeër berig mense wat by die paartie was, het die man ná die voorval in sy tjops geskop. Daar word beweer die amptenaar het gestap na die kamer waar die kinders reeds geslaap het en die seun verkrag. Hy het toe weer die paartie gejoin. Die kind het opgestaan en sy pa vertel wat gebeur het. Die man is dik gemoer voordat die polisie gebel is. Met die amptenaar se eerste verskyning op 2 Januarie is hy op borgtog van R1 000 vrygelaat. Vrydag het die amptenaar in ’n deftige blou pak, met ’n pienk hemp en das aan, by die hof opgedaag. Die pa vroeër gesê hy bid net vir justice. “Ons het hom persoonlik geken. Hoe kon hy dít aan my seun doen? Hoe laat jy iemand op borgtog vry wat só iets kon doen?” Ondersteuners buite die hof wou ook weet wat gedoen word om die kind se regte te beskerm. Sophia Kanne­meyer, ’n kampvegter vir die regte van vroue en kinders, sê sy hoop net dat alles in die kind se guns gaan uitwerk. Die amptenaar moet op 5 Februarie weer in die hof wees.