DINSDAGMIDDAG se treindiens op Metrorail se Chris Hani en Kapteinsklip roetes op die sentrale spoorlyn was tydelik opgeskort. In 'n verklaring verduidelik Metrorail die opskorting is weens herstelwerk aan elektrisiteit, wat gebruik word om treine te laat beweeg. Uit 'n ondersoek is vasgestel die oorsprong van die probleem is 11kv kabels wat krag aan 'n substasie voorsien, wat gevandaliseer is. "Die Stad Kaapstad het bevestig hul substasie, wat alternatiewe kragtoevoer aan Metrorail bied, is ook sedert Maandagoggend sonder enige krag," lees Metrorail Wes-Kaap se verklaring. "Tegnici van Metrorail werk saam met munisipale amptenare om die oorsaak van die problem te kry en dit so spoedig moontlik te herstel. Intussen is pendelaars wat van die Chris Hani Kapteinsklip treine gebruik maak, aangeraai om alternatiewe vervoer te reÃ«l. Metrorail gee nie enige geskatte tyd wat herstelwerk voltooi sal wees nie en noem net die Sarepta lyn word nie deur die probleem geraak nie.