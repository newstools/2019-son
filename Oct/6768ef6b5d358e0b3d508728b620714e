DIE polisie soek die publiek se hulp om sewe mans vas te trek wat in twee afsonderlike transito-rooftogte betrokke was. In Maart het vier verdagtes voorgegee dat hulle by 'n OTM in Parow-sentrum in die lyn wag. Hulle het toe skielik vuurwapens op die werkers gerig en hul wapens afgevat. Hulle het toe met 'n onbekende bedrag geld gevlug. In ’n ander voorval het drie rowers op 11 Februarie 2019 die G4S-sekuriteitswagte genader en hulle wapens afgevat by die ingang van die kitskoswinkel, by die Viking-vulstasie in Epping, naby Elsiesrivier. Die verdagtes het met ’n onbekende bedrag geld gevlug. 