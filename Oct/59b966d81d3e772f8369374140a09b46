MET so baie dinge in en om ons aan die gang is geestesgesondheid die laaste ding wat aandag kry. Dit is juis omdat dit geignoreer word dat dit so 'n groot probleem is. Onder talle kleurlinge word na geestelike versteuring as die witman-siekte verwys. As jy hartseer is, af voel of net voel om nie meer te lewe nie, is die antwoord jy moet jou regruk en die lewe in die gesig staar. Sonder enige verwysing na hulp. Alhoewel die bedoeling agter die opemerking is om jou uit die donkerbui te kry, kan dit jou dieper in daardie donker gat druk. Op 10 Oktober word wêreldgeeestelike gesondheidsbewusmakingsdag gevier, juis om bewustheid te skep rondom die siekte, wat dikwels geignoreer word. Nes enige ander siekte vererger geestes-siekte as dit geignoreer word. Die langtermyn skade is soos baie ander siektes, met die dood wat ook 'n gevolg kan wees. In die lig van die bewusmakingsdag word ouers aangemoedig om meer aandag te gee aan hul kinders se emosies en gevoelens. Vriende en familie word aangemoedig om op die rondom hul se gedrag en welstand dop te hou. Almal word dus aangemoedig om 'n beter persoon, teenoor mekaar te wees, omdat min tot geen mense oor hul geestelike versteurings praat nie. Vanjaar werk die wêreldgesondheidsorganisasie ook saam met die internasionale vereniging vir selfmoordvoorkoming en die wêreldgeestelike-gesondheidvereniging om die kollig op selfmoordvoorkoming te plaas. Sowat 600 mense bel daagliks hul hulplyn met selfmoord denke, sê dieSuid-Afrikaanse Depressie en Angsgroep. Mblalenhle Gumbi, 'n sielkundige, meen as iemand huil moet jy nie dit net laat gaan nie maar liewer die rede uitvind vir hul emosies, voor jy hul aanmoedig om nie te huil nie. Die WHO noem ook dat Suid-Afrikaners is vier keer meer geneig om selfmoord te pleeg as die wêreldgemiddelde. Op hul beurt noem die Suid-Afrikaanse psigiatersvereniging dat sowat 18 mense per dag selfmoord pleeg in die land. Hulle is van mening selfmoord kan voorkom word maar die gaping in die publiek en gesondheidsorg sal kleiner gemaak moet word om die getalle en risiko's te verlaag.