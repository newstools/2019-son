VOËLS van eenderse vere, nuh! Kyk, as my ma op die ouderdom van 21 ’n billionaire was, sou ek ook net soos sy wou wees ... of sommer net vir Halloween soos sy aantrek. Kylie Jenner se eenjarige dogtertjie, Stormi Webster, het baie harte gesteel toe haar mammie ’n foto van die kleintjie in ’n kostuum met vere sleeves op Instagram laai. Die oulike ligpers kostuum is ’n copy van die 22-jarige ma se smeulende Met Gala look vroeër vanjaar. Daai kleine Stormi het nie weggeskram van die lang, kleurvolle pruik, cute jewel-encrusted handsakkie en hope vere om die arms nie. Kleine Stormi se outfit is nou wel nie ’n Versace-rok met Swarovski-kristalle en regte, egte volstruisvere soos haar supersuksesvolle mammie s’n nie, maar sy het baie naby aan die look gekom. Kylie se blompot was so poenankies, sy kon nie help om met haar te spog nie. Sy het by die foto geskryf: “My baba! Ek kan nie dit hanteer nie.” En Stormi se amperse stief-antie, Sofia Richie (21), is net so impressed met die lavender kostuum. “O, my vader! Ek kan nie deal nie.” Jip, you guessed it. Die K*kdashians weet net hoe om in die nuus te bly.