TOTTENHAM se uitdagings word beslis nie makliker nie. Mauricio Pochettino, bestuurder, se Spurs verskuif vandag hulle aandag na die Champions League vir ’n groepstryd in Londen teen die Duitse reus Bayern Munich. Dié game kan weliswaar ook as ’n waterskeiding in Pochettino se loopbaan beskou word. Die Argentyn, wat reeds vyf seisoene op Spurs se boeke is, word beskou as die man wat sy eweknie Niko Kovac van Bayern kan opvolg. Dis omdat Poch uitstekende werk by Spurs verrig het. Lyf Maar die naaswenner van die Champions League is tans net ’n skadu van laas seisoen se span. Poch het uitgewys sy span se eenheid is terug ná sy liga-sege van 2-1 oor South­ampton Saterdag met net 10 manne. Poch kan nou met ’n bietjie meer vertroue sy lyf langs die kantlyn weer rondgooi. Gegewe die gerugte wat loop, kan daar ’n gespanne atmosfeer langs die kantlyn tussen Poch en Kovac wees. Bayern, wat wisselvallig in die Bundesliga is, sal ’n groter toets vir Poch wees en dit kan selfs sy loopbaan by Spurs bepaal. Bayern word boonop geboost met die terugkeer van twee aanvallende spelers, Lucas Hernandez en Ivan Perisic, wat nog probleme vir die tuisspan voorspel. Hernandez het Saterdag net een helfte teen Paderborn gespeel en het die veld met ’n beseerde knie verlaat. Perisic het die game weens griep misgeloop. Met Philippe Coutinho wat die toutjies vir die Bavarians in die enjinkamer trek, sal Spurs bo verwagtinge moet speel om ’n positiewe uitslag te kry. – AP