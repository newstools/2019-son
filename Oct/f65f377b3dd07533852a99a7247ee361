DIE tronk het hom nie gebreek nie. Inteendeel, dit het hom ’n skill laat develop waarmee hy nou vir sy gesin kan provide. So glo Jannie Jacobs (45) van Royal Heights in Calitzdorp wat al langer as twee jaar ’n vry man is. “Toe ek in die tronk was, het ek hoofsaaklik naaldwerk gedoen – uniforms kleiner gemaak en in die laundry gewerk. “Ek het eers as plaaswerker gewerk, maar buite-seisoen het ek nie werk gehad nie. “Toe besluit ek om my skill te gebruik om klere heel te maak. Selfs rokke te maak. Bewys “Ek het vir ’n bewaarder in Ladismith ’n makoti-rok in die gevangenis gemaak. Ek weet kinders doen nie meer naaldwerk op skool nie.” Jacobs sê hy wil graag die skill aan ander mense leer. Hy noem hy het die gemeenskap verkeerd bewys deur sy tweede kans in die lewe te benut. Sy vrou, Anna, is trots: “Jannie maak selfs my klere heel. En hy stryk so mooi. Ek is trots op my man se handewerk.” Jacobs is baie kreatief en versier ook mense se deure en maak die mooiste draadkarre om ’n inkomste te verdien. Sy droom is om eendag sy eie naaimasjien te hê.