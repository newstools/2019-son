DIE trokbestuurder, wat na bewering verantwoordelik is vir die dood van ag skoolkinders, het in Lehurushe-landdroshof op klagte van strafbare manslag en roekelose en nalatige bestuur verskyn. Die beskuldigde is Maandag gearresteer nadat hy nie sy lisensie ná die ongeluk kon wys nie. Die 26-jarige man en die seuns was oppad na hul huis in Rietpan Village toe hy beheer oor die voertuig verloor en 'n boom getref het. Ses van die kinders is op die toneel dood. Die ander twee het in die hospitaal gesterf. Sabata Mokgwabone, 'n polisiewoordvoerder, sê hulle het tydens die ondersoek uitgevind die bestuurder het nie 'n lisensie tydens die ongeluk gehad nie. - JacarandaFM