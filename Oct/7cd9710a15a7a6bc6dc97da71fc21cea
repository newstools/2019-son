EEN van ’n tweeling is Dinsdagaand koelbloedig in Leonsdale, Elsiesrivier, afgemaai. Shalvino Ceaser (19) is ’n dag voor sy 20ste verjaardag in 14de Laan voor ’n tuck shop doodgeskiet. Shalvino en sy broer het 18:25 met vriende voor die winkel gestaan toe ’n wit motor langs hulle stop. Die bestuurder het uitgeklim en op hulle losgebrand. Shalvino is verskeie kere raak geskiet. Sy vriende is nie in die skietvoorval gewond nie, maar Shalvino is op die toneel dood. Die verdagte het daarna weer met die motor van die toneel weggejaag. Siyabulela Malo, ’n polisiewoordvoerder, sê die omstandighede rondom die skietery word nog ondersoek. Die polisie het ’n 38-jarige verdagte kort daarna gearresteer. ’n Moorddossier is aangelê. Die verdagte verskyn binnekort in die landdroshof. Die voorval het omstreeks 13:30 in Talmastraat, Voorbrug, gebeur. Quwin Malgas (20) is drie keer in die kop geskiet. Hy is op die toneel dood verklaar. Malgas het op die winkel se stoep gestaan toe daar op hom geskiet is. Malgas was na verneem nie ’n gangster nie. Die motief vir omstandighede rondom die moord is in dié stadium nog onduidelik. Die verbyry-skietery het helder oordag in Ouplaas-singel gebeur. Die slagoffer het na verneem word van sy girlfriend af gekom toe hy vol lood gepomp is. Volgens Malo is niemand al gearresteer vir die moorde wat in Wesbank en Voorbrug gepleeg is nie.