'N TRADISIONELE geneser is Woensdag gearresteer vir die verkragting van twee vroue van KwaZulu-Natal. Die voorvalle het na bewering tussen Augustus en September gebeur. Die 32-jarige man word daarvan beskuldig dat hy die twee vroue dwelms ingegee voordat hy hulle verkrag het. Jay Naicker, 'n polisiewoordvoerder, sÃª in een van die sake is die een vrou vir 'n aantal dae aangehou voordat sy daarin kon slaag om te ontsnap. "Die tradisionele geneser nader die vroue en bied sy dienste van cleansing ceremonies aan. Die vroue word dan 'n drankie aangebied wat hulle dizzy maak. Hulle besef eers hulle is verkrag wanneer hulle wakker skrik." Die geneser sal Vrydag in die Pinetown-landdroshof verskyn. - EWN