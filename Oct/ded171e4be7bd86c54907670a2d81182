DAAR sal dringend na werkskepping in die land gekyk moet om werkloosheid ’n gatskop te gee. Só sê die MSL-groep, ’n kommunikasie-firma vir entrepreneurs, luidens ’n verklaring. Die groep se verklaring kom nadat Statistieke SA gister die jongste werkloosheidsyfers vir Suid-Afrika bekend gemaak het. Volgens die groep is die werkloosheidsyfer tans op 29,1 % en is dit die hoogste in 11 jaar. “Dit is ’n duidelike aanduiding dat meer aksie van plaaslike sake-onder­nemings verlang word om te help met werkskepping.” Gugu Mjadu, woordvoerder van die kompetisie 2019-Entrepreneur van die Jaar, sê hulle glo een van die maniere om dit te doen is om die finansiering, ontwikkeling en promotion van entrepreneurs te benadruk. “Entrepreneurs moet die leiding vat van die land se produktiwiteit, maar hulle kan net lei as daar ’n omgewing geskep word wat hulle aanmoedig om ’n sukses te maak.” Mjadu glo dat dit nou die regte tyd vir die openbare en private sektor is om op te tree. “Almal het ’n rol om te vertolk – wetgewing, beleidmakers, entrepreneurs, die regering en die publiek. “Op dié manier word die entrepreneurskap-gees ontwikkel en dra dit by tot werkskepping.”