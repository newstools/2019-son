ANGUS McKenzie, die wyksraadslid vir Bonteheuwel, wil hê die area moet as 'n voorstad geklassifiseer word en nie meer 'n township nie. Bonteheuwel het tydens die apartheidsjare in die 1960's weens die groepsgebiedewet ontstaan as 'n township vir bruinmense. McKenzie sê 'n township verwys na 'n gemeenskap met min hulpbronne, wat onderontwikkel is en 'n plek wat op grond van ras afgesonder is. Volgens hom het Bonteheuwel uit die township-definisie gegroei en moet nie langer deur die verlede gedefinieer word nie. "In terme van om dit 'n veiliger plek te maak, die openbare vervoerstelsels wat ons in plek het te verbeter, ons sentrale besigheidsdistrik op te knap, is ons by die punt waar daar nie meer veel verskil is tussen 'n plek soos Bonteheuwel en plekke soos Rondebosch en Parow nie," sê McKenzie. Die mosie om die area te herklassifiseer sal Woensdag by die subraadvergadering op 16 Oktober 2019 ter tafel gelê word. - EWN