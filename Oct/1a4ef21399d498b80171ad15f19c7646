JY HOOR gewoonlik van in­mates wat vir drugs uit die tronk wil escape. Maar het jy nou al ooit gehoor van mense wat by die tronk try inbreek om drugs te deliver? Dis presies wat Saterdag by die Voorberg-tronk in Porterville gebeur het. Pleks van geprison-break het twee verdagtes prison­inbrekers geraak. Die twee het omstreeks 01:00 by die sportveld die elektriese heining geknip wat om die Medium B-gevangenis gespan is. Hulle het nie geweet ’n bewaarder het hulle gespot nie en het toe laat waai na die wagpos. Daar het die wakker bewaarder hulle begroet. Kapt. FC van Wyk, ’n polisiewoordvoerder, het bevestig een verdagte was al halfpad in die vertrek toe die bewaarder hom nader. “ ’n Fight het tussen die bewaarder en die verdagte uitgebreek.” Van Wyk het gesê in die bakleiery het die bewaarder die sak gegryp wat in die verdagte se hand was. Die twee verdagtes het toe laat spat. “Toe die bewaarder die sak oopmaak, het hy 350 Mandrax-tablette, ’n tou en ’n side cutter gevind.” Van Wyk het gesê die polisie en lede van die departement van korrektiewe dienste het die terrein en omliggende area deursoek. Hulle kon egter nie die verdagtes vastrek nie. “Die verdagtes is steeds daar buite. Die dwelms is ingehandig. “Die soektog na die verdagtes gaan voort,” het Van Wyk bygevoeg.