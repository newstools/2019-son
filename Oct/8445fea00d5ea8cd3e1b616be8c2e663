NIE eens hulle senuwees kon die opgewondenheid van hulle gesig afvee nie. Die matriekklas van 2019 het gister hulle eerste vak geskryf: Engels. Son het gaan hoor hoe leerders dit ervaar het. Leerders aan die hoërskole John Ramsay en Bi­shop Lavis het die eerste vraestel van hulle eksamen as ’n easy-peasy toets beskryf. Jordan Scott (17) van die Hoërskool John Ramsay sê die vraestel was fantasties. Hy sê al is Engels sy tweede taal, weet hy hy het goed gevaarn. “Ons praat mos Kombuisengels. “So, daar was ’n paar keer dat ek op die boonste rakke vir daai hoë Engels moes gekrap het. “Maar al moet ek dit self sê: Ek was on point.” Christolene Daniels (18) van die Hoërskool Bishop Lavis stem saam. “Ek was nervous totdat ek by die eksamenlokaal ingestap het. “Toe ek die vraestel sien, het ek beter gevoel.” 