DIE mense lag hulle al weer klaar vir die deelnemers van Mnr. Suid Afrika. Vroeër in die jaar toe die finaliste vir Mnr. Suid-Afrika 2019 bekend gemaak is, toe het trolls aanlyn gegrap dat die foto’s van die finaliste meer soos mugshots lyk. Dit is nou niks anders met die deelnemers vir Mnr. Suid-Afrika 2020 nie. Hoewel die organiseerders weggedoen het met die close up foto’s wat baie soos mugshots gelyk en dit vervang het met meer persoonlike vollengte foto’s, kla die mense steeds dat die deelnemers nie daar moet wees nie weens hul looks en ouderdomme. Mens kan maar nou wat sê van die deelnemers van 2020 – hulle is ’n diverse groep van verskillende ouderdomme en rasse. So dis beslis ’n stap in die regte rigting, as jy my vra. Die Mnr. Suid-Afrika-organisasie het sy meer as 150 deelnemers Woensdag aan die publiek voorgestel en nou moet ons vir ons gunstelinge vote. Die huidige mnr. Suid-Afrika, die Paarliet Heinreich Gabler gaan volgende jaar sy kroon oorhandig aan een van die 150 deelnemers. Ek het so ’n bietjie op hul Facebook gaan kyk watter deelnemer die gewildste is en ook ons gunsteling vir die Mnr. Suid-Afrika 2020-kroon gaan soek.