KAN ons ’n gesamentlike “whooooo shem” aan die posh #somhale-troue gee?! Kyk, ek’t geweet die Idols SA judge Somizi Mhlo­ngo en Mohale Motaung se groot dag gaan een vir die boeke wees. Maar ’n koek met nege lae en vyf outfit changes, insluitend die outfits vir die tradi­sio­nele troue, het ek nie verwag nie! Dit was beslis die event van die jaar. Van die grootste celebs in Mzansi was in hulle beste vere getof vir hierdie wedding. Bonang Matheba, Kanyi Mbau, Pearl Thusi, Cassper Nyovest, Kelly Khumalo, Sonia Mbele, Lunga Shabalala en Thando Thabethe was almal daar. Die #somhale-troue kon net sowel die Durban July gewees het. Die drama, die glitz en die glamour was daar, asook die celebs – in veel beter outfits as wat hulle by die jaarlikse perdewedren gedra het. Die highlight vir my was toe die twee bruidegomme in hulle deftige Egiptiese outfits op hulle dramatiese, groot goue stoele gaan sit. Somizi het geblink in ’n goue outfit met ’n swaar, baldadige goue kroon en krale om die nek. Mohale was in ’n half sheer wit outfit met ’n tipe wit blommekrans op. Die troue was ekstra-ekstra, maar ek is hier vir dit!