ELEAZAR Rodgers, ervare striker van Ajax Cape Town, het sy spanmaats aangeraai om meer street smart te wees in hulle soektog na promosie dié seisoen. Die Urban Warriors speel nou al hulle tweede seisoen in die sogenaamde graveyard-liga, maar hulle was tot dusver nog allesbehalwe gelukkig met die refs en beamptes wat hulle in hulle Glad­Africa Championship-veldtog getref het. Nederlae Selfs die opposisie het in sekere van Ajax se stryde buite die Kaap vir die Kapenaars jammer gevoel oor die manier waarop die refs hulle indoen. Ondanks dié daylight robbery vaar Ajax nie te sleg nie – ’n derde posisie met 13 punte ná 8 stryde – vier seges, een draw en drie nederlae. Ajax reis Vrydag na die Kabokweni-stadion vir sy wedstryd teen TS Sporting. En die 34-jarige Rodgers glo Ajax kan die opposisie met ref en al klop. “Kyk, dis geen geheim die refs is consistently swak nie, maar dis buite ons beheer,” het Rodgers gesê. “Ons moet meer fokus op dinge wat ons kán beheer, weet jy? “Ons kan ook probeer om minder doele af te staan. As span het ons beslis gegroei, maar ons moet meer doen deur ook meer consistent te wees. “Dit sal ook help as ons meer streetwise kan wees,” het die voormalige Santos striker bygevoeg. Volgens Rodgers moet Ajax se jongelinge ook meer geestelik groei. “Swak besluite kan beslis van die jonger outjies mismoedig maak, maar dis waar hulle moet sterk wees,” verduidelik Rodgers verder.