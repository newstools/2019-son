’N KALIFORNIESE man het onlangs ’n rekord opgestel vir sy deelstaat se swaarste pampoen. Leonardo Urena van Napa het sy bielie van ’n pampoen na die jaarlikse Safeway World Championship Pumpkin Weigh-Off in Half Moon Bay geneem. Sy knewel het ’n allemintige 986,5 kg geweeg! Dit kom egter nog nie by die wêreld­rekord van 1 190 kg wat in 2016 opgestel is nie, berig UPI. Urena se pampoen het hom prysgeld van sowat R230 000 in die sak gebring.