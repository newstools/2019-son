DIE waarnemende regshoof van die Suid Afrikaanse Menseregtekommissie (SAMRK) is op die kortlys vir die posisie van adjunk-openbare beskermer. Buang Jones sluit hom aan by sewe ander kandidate op die lys wat vir Kevin Malunga in die posisie wil vervang. Jones is weens die bewerings rondom Eben Etzebeth die afgelope ruk baie in die nuus. Hy het luidens berigte tydens 'n gemeenskapsvergadering in Langebaan gesÃª Etzebeth kom gereeld met moord weg. Die SAMRK het Jones daaarna beveel om nie meer kommentaar oor die saak te lewer totdat die ondersoek afgehandel is nie.