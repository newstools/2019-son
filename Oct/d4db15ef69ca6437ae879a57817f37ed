YOKOHAMA. –  Skop, skop en nogmaals skop! Dit was beslis nie mooi rugby nie. Dit was egter goed genoeg vir die Bokke om Wallis net-net hier met 19-16 in die tweede halfeindstryd van die World Cup voor 72000 toeskouers in die Yokohama-stadion te klop. Suid-Afrika kom nou volgende week teen Engeland in die eindstryd van die wêreldskouspel te staan. Die game het nie die vuurwerke opgelewer soos in Saterdag se eertse semi tussen Engeland en die All Blacks nie. Beide spanne het met ’n berekende konserwatiewe benadering vorendag gekom. Nie een van die twee spanne was bereid om kanse te waag nie. As gevolg hiervan kon hulle nie hul spel veral in die eerstse helfte aan die gang kry nie. Dit het gelyk of hulle bang was om foute te maak. Die Bokke en die Rooi Drake het die heeltyd van skoptaktiek gebruik gemaak. Die winderige toestande het sake glad nie maklik gemaak nie, Daar was dus ongedwonge hanteerfoute aan beide kante. Die een positiewe aspek van die Bokke se spel is dat dit het gelyk of hulle die oorhand in die skrums gehad het. Hulle het ’n paar strafskoppe daarvoor verdien.  Drie stafdoele van Pollard en twee van sy eweknie, Dan Biggar, het die rustydtelling 9-6 in die Bokke se guns gemaak. Na die rustyd het Biggar met sy derde strafdoel sake weer gelykop gemaak. Dit was altyd die geval dat die Bokke in die tweede helfte meer avontuurlustig moes raak as hulle ten minste ’n drie wou druk. Nadat Wallis vir sowat 55minute saggemaak is, het gelyk asof die damwal uiteindelik gebars het. Damian de Allende na ’n ongelooflike kraglopie die Bokke se eerste drie gaan druk het. Wallis het hierna onmiddelik teruggeslaan. Die klein vleuel Josh Adams het in die hoek gaan score ná volgehoue druk van die Drake. Biggar het die ekstras bygevoeg om sake met 16-16 gelykop gemaak. Dit was slegs die vierde drie wat Suid-Afrika in die kompetisie afgestaan het. Francois Louw, wat Siya Kolisi vervang het, het ’n kritieke bal omgekeer wat die momentum in die Bokke se momentum in die doodsnikke geswaai het. Aan die einde van de dag was dit net een strafdoel van Pollard wat die verskil tussen die twee spanne was. Siya Kolisi, ‘n tevrede kaptein van die Bokke, het agterna gesê: “Dit was ‘n arm wrestle. Ons het net by ons plan gehou. Dit was nie maklik nie. Dit beteken egter alles vir ons as span dat ons die knoop kon deurhaak. Ons wou dit vir al die mense van Suid-Afrika doen. Ons gaan nou ons bes probeer om volgende week die beker terug na die reënboognasie te bring.” Puntemakers:  Suid-Afrika – drie: Damian de Allende, doelskop Handré Pollard, strafdoele: Pollard (4) Wallis – drie: Josh Adams, doelskop: Leigh Halfpenny, strafdoele: Dan Biggar (3)