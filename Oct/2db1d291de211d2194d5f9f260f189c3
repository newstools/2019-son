DIE cyber attack op die internetdienste van die Stad Johannesburg is ’n duidelike sign dat maatskappye die bestuur van hulle tegnologie moet opskerp. So sê Parmi Natesan, groepshoof vir die Instituut vir Direkteure in Suid-Afrika (IoDSA). Natesan se opmerking volg nadat die Stad Johannesburg vandeesweek aangekondig het dat hackers sy stelsel geïnfiltreer het. Die groep Shadow Kill Hackers, sê hy is verantwoordelik vir dié infiltrasie en eis vier bitcoins. Natesan sê kuberaanvalle soos hierdie hou groot risiko’s vir organisasies in die publieke en privaat sektor in. Vaardighede “Die Stad Johannesburg is effektief nie in staat om besigheid te doen totdat sy stelsels herstel is nie en belangrike korporatiewe en kliëntedata kan in gedrang kom of verlore gaan,” verduidelik hy. Volgens Marlon Moodley, IoDSA se IT-bestuursfasiliteerder, behoort maatskappy-direkteure ’n groter rol te speel om hulle maatskappye se tegnologie te beveilig. Hy meen die direkteure van maatskappye doen nie genoeg om hulself toe te rus met die nodige vaardighede om tred te hou met die vinnig groeiende ontwikkelinge in die tegnologiesektor nie. Data verteenwoordig ’n baie belangrike kollaterale risiko, met hackers wat dikwels korporatiewe data post of op die dark web verkoop. Die Stad Johannesburg sou luidens ’n berig van News24 teen die einde van die naweek weer aanlyn wees.