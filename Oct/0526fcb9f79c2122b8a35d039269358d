DURAN Francis het toe ook nie die valbyl by Chippa Unit­ed vrygespring nie. Dié voormalige Ajax Cape Town- en Santos-speler se sukkelende begin van sy termyn as afrigter van die Baaise span het beslis nie Siviwe Mpengesi, die trigger-happy baas van Chippa, impress nie. Francis was segeloos ná twee games in beheer van die Chilli Boyz. Chippa is boonop segeloos in die sewe Premierliga-wedstryde wat hy alreeds gespeel het. Francis was die 14de coach­ wat die sweep by Chippa geklap het sedert die span in 2011-’12 tot die top flight bevorder is. Voordat die nuus van sy afdanking rugbaar geraak het, was Francis nog vol bravade en het gesê hy is nie bang dat hy die deur gewys kan word nie. Hy het ook gesê hy steur hy hom nie aan sake van die veld af of wat in die publiek gesê word nie. Beswaar “Ek verstaan as jy nie die job kan doen nie, moet jy vervang word,” het Francis uitgewys. “Ek sal geen beswaar neem as die base voel dat ek nie goed genoeg is vir die span nie – dis niks persoonliks nie. “Dit gaan oor die span en nie die coach nie,” het hy knap voor sy afdanking gesê. Chippa face vandag nog ’n massiewe uitdaging wanneer hulle Gavin Hunt (afrigter) se gedugte Bidvest Wits om 19:30 in die Nelson Mandelabaai Stadion pak. Mbuyiselo Sambu, die assistent-afrigter, is in die tussentyd aan stuur van sake by die span. Gerugte wil hê dat Mpengesi weer ’n afrigter van oor die waters gaan invoer. Chippa is in die 15de plek op die Premierliga-punteleer en het tot dusver ’n skamele vier punte bymekaargeskraap. Ons hoop maar die nuwe coach ken sy storie.