LIFE Healthcare Group het prof. Peter Beale geskors. Dié pediatriese chirurg is van nalatigheid aangekla. In ’n interne brief aan personeel het Jayesh Parshotam, streekbestuurder van die groep, gesê die maatskappy het “besluit om prof. Beale se admin voorregte op te skort”. Hy het bygevoeg die besluit sal op ’n gepaste toekomstige datum heroorweeg word. ’n Finale besluit sal dan geneem word. News24 is in besit van die brief. Gesterf ’n Paar klagte van nalatigheid het Beale al in die gesig gestaar. Die mees onlangse een is van die Sayeds. Hulle 10-jarige seun, Zayyaan, het vandeesmaand gesterf. Hy is dood toe Beale by Netcare Park Lane Hospital in Johannesburg ’n roetine-operasie op hom gedoen het. Life Healthcare Group is die derde hospitaal wat Beale skors. Die ander twee is die Mediclinic Morningside en Netcare. Dr. Abdulhay Munshi, die narkotiseur, is ook geskors totdat Zayyaan se dood klaar ondersoek is. – News24