ISRAEL se premier, Benjamin Netanyahu, het dié land se president, Reuven Rivlin, Maandag ingelig hy kon nie ’n nuwe regering vorm nie. Dít volg nadat ’n dooie punt in die September-verkiesing bereik is. Sy mededinger, Benny Gantz, hoof van die Blue and White-alliansie, het 28 dae om te probeer. Netanyahu het die aankondiging gemaak in ’n video op Facebook. Daarin blameer hy Gantz omdat dié geweier het om te onderhandel. – AFP