GEEN misdaad word vermoed in die gebeure wat ’n ma en haar twee­jarige seun geëis het nie. Hulle is dood nadat hule voertuig oor ’n krans is. Heidi Scheepers (35) en haar twee kinders, Cozettte (6) en Hugo (2), het Dinsdag verdwyn nadat hulle saam met Ettienne Scheepers, Heidi se man en die kinders se pa, op die strand by Heroldsbaai naby George gaan stap het. Heidi en Hugo se liggame is reeds gevind. Gister teen druktyd is daar nog gesoek na Cozette se liggaam. Ettienne het sy gesin by die strand gelos en terug­gestap na sy winkel daar naby. Toe die ma en kinders teen 19:00 nog nie by die huis opgedaag het nie, het hy bekommerd geraak. Hy is polisie toe om die saak aan te meld. Die soektog het gevorder tot by die voet van ’n krans by Voëlklip naby Heroldsbaai. Mense het ’n gedeelte van Heidi se kar, ’n charcoal Volkswagen Caravelle, in rowwe waters gesien uitsteek. Omdat die see te rof was, kon die polisie en reddingswerkers eers Donderdag met ’n soektog begin. Die kombi het tot meer as 120 m van die pad getuimel. Kapt. Malcolm Pojie, woordvoerder van die Suid-Kaapse polisie, het bevestig hulle het Hugo se liggaampie in ’n gorge gevind. Hy het bygevoeg die lyk van ’n vrou is ook gekry. ’n Inwoner het dit laat Saterdagmiddag in die see gesien. Volgens Pojie is geen name nog bekend gemaak nie omdat die mense nog formeel uit­geken moet word. Hy het bygevoeg die kar is ’n totale wrak. “Volgens die meisie se pa was sy in haar kar seat ingestrap. Ons hoop dat ons haar ook gaan kry.” Intussen word bespiegel Heidi is gedruk tot op die punt waar sy haar en haar kinders se lewe geneem het. Pojie wou nie hierop kommentaar lewer nie. Hy het net gesê geen misdaad word vermoed nie. “Ons fynkam nog die area vanaf Wildernis tot by Mosselbaai. “Ons het ongelukkig nog geen spoor van die dogter gekry nie.” Mike Shaw, bevelvoerder van die NSRI in Mykonos, het gesê met hulle aankoms op die toneel was twee plaaslike mans met ’n private boot reeds besig om iemand in die beskadigde boot te red. Stabiele “Volgens reports het drie ander na die wal geswem.” Shaw het gesê een van die mans is in ’n kritieke toestand, terwyl die ander twee in ’n ernstige maar stabiele toestand is.