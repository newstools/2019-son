In nog 'n gruvoorval is 'n man, wat van die moord op sy ma beskuldig word, dood nadat hy deur gemeenskapslede aan die brand gesteek is. SowetanLive berig Hendrick Mathebula het vermoedelik sy ma, Lilliam Mathebula, na 'n argument verlede Dinsdag doodgemaak. Die 37-jarige het toe vanaf die huis gevlug, nadat hy na bewering sy ma in 'n vlakgraf in hul yard begrawe het. Volgens die polisie het bure in Casteel in Bushbuckride agterdogtig begin raak toe hulle die slagoffer vir 'n tyd nie gesien het nie. Inwoners het die polisie toe inkennis gestel. Brig. Leonard Hlathi, ‘n polisiewoordvoerder, vertel: "Met ons aankoms het ons die liggaam van die slagoffer begrawe gekry. “Ons het toe uitgevind die gemeenskap het die verdagte opgespoor, aangerand en aan die brand gesteek." Vutomi Sibiya, 'n lid van die gemeenskap, sê: "Die man is wreed. Hy het sy ma vermoor en begrawe. "Dis iets wat die gemeenskap woedend gemaak het en daarom het hulle hom vermoor. "Die vrou was vriendelik en 'n geliefde onder al haar bure."