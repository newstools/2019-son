SASOL het foto’s bekend gestel van die eerste skip wat onder Suid-Afrika se vlag chemikalieë na die oorsese mark sal vervoer. Dié maatskappy en Nduna Maritime het die tenkskip Bow Cecil teen R400 miljoen aangekoop om die land se “blou” (mariene) ekonomie te bevorder. Dit het 47 tenks en kan 37 000 dooie tonnemaat dra. Sy eerste bestemming is in Asië. Dit kan ook gebruik word om goed soos groenteolie, bytsoda, fosforsuur en ander chemiese produkte na Suid-Afrika te bring. –Business Insider