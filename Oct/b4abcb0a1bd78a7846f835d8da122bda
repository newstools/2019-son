DIE ma's van twee vermiste Suid-Afrikaanse onderwysers het steeds nie tou opgegooi om hulle in Vietnam op te spoor nie. John Bothma is sedert 18 Mei vermis en Musfiq Daniels is op 5 Julie laas gesien. Bothma se ma, Coleen, het die afgelope week die strate van Vietnam ingevaar op soek na haar seun. Sy het missing posters opgeplakÂ  by al die polisiestasies in die Ho Chi Minh-area waar Bothma gewerk het. Coleen sal na verwagting ook Daniels se ma, Faheema, ontmoet terwyl sy in Vietnam is.- News24