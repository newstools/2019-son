SOWAT 900 mense is dakloos nadat 'n brand byna 200 hokke in die Pomona-informele nedersetting in Kempton Park vernietig het. Aaron Mafunda, 'n woordvoerder vir die Ekhurhuleni-nooddienste, sê nog geen sterftes is aangemeld nie. Mafunda het aan News24 gesê die brand het omstreeks 19:00 uitgebreek en is kort na middernag geblus. Lede van die gemeenskap is versoek om die gebied te verlaat. Mafunda noem: "Omtrent 95% van die inwoners het geweier om die gebied te verlaat." Inwoners is tydelike huisvesting in drie gemeenskapsale gebied. Die oorsaak van die brand is nog onbekend. Mzwandile Masina, burgemeester van Ekhuruleni, het die gebied Dinsdagoggend besoek. Intussen is 'n gesamentlike operasionele komitee, van die Ekhuruleni ramp en nooddienste, saamgestel om humanitêre ondersteuning in die gebied te verleen.