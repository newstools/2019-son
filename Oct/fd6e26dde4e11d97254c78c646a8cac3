HATE TO SAY I TOLD YOU SO. Hierdie is die reaksie van Patricia de Lille, leier van die Good party, op die bedanking van Mmusi Maimane as leier van die DA. Maimane en Athol Trollip, voorsitter van die DA, het Woensdagaand aangekondig hulle bedank uit hul onderskeie posisies. De Lille sê: "Toe ek ongeveer 'n jaar gelede bedank het was dit 'n bitter les dat die party se policies net window-dressing is en nie wat in praktyk gebeur waar die party regeer nie. "Ek claim nie om 'n sangoma te wees nie, maar ek het Mmusi Maimane gewaarsku dat as hy nie beginselvas staan nie gaan die party se skoothondjies hom insluk en uitspoeg." Sy voeg by: "Hy het die blou trein sien kom, maar nie geweet hoe om uit die pad te spring nie. "Aan Mmusi, GOOD bye..." Bantu Holomisa, leier van die UDM, meen die DA begin hul ware kleure te wys. "Die druk van die verslag deur Ryan Coetzee, Tony Leon en Michiel le Roux ontneem die DA strukture om 'n opinie te hê op die saak. "Die DA se transformasie-projek het 'n knou weg en sal ek dit waag om te sê kan nou tot 'n stilstand kom." IFP parlementslid, Mkhuleko Hlengwa, skryf op Twitter: "Probeer en misluk maar moet nooit misluk om te probeer nie."