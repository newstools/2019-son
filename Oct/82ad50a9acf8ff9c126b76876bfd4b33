DIE manne en vroue in blou vat vandag na die strate in Pretoria as deel van 'n bewusmakingsveldtog teen geslagsgeweld. Die beamptes van die Suid-Afrikaanse polisiediens sal na die Jubilee Park betoog. Die optog begin in Paul Krugerstraat en beweeg na Francis Baardstraat. Jacaranda FM berig dat Tshwane metropolisiebeamptes wie die optog wil ondersoek mag dit in hul uniform doen, maar sonder hul vuurwapens. Motoriste word intussen aangemoedig om Leydsstraat tussen Robert Sebukwe en Kotze te vermy en alternatiewe roetes te gebruik.