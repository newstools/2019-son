DIS wraggies aan in Japan. Die World Cup is maar nou eers twee weke oud, maar dit voldoen reeds aan die vereistes van ’n great toernooi. En natuurlik het die welslae van die tuisspan baie daarmee te doen. Japan is ná drie wedstryde steeds onoorwonne en kan moontlik nou vir die eerste keer na die uitspele deurdring. Dit nadat hulle Rusland, Ierland en Samoa reeds verslaan het. Dit is duidelik dat die gewese All Black Jamie Joseph die Japannese goed afrig. Hulle voltooi naas die All Blacks en Engeland die meeste aangeë (173) per wedstryd en staan gemiddeld net sewe penalties per game af. Net Nieu-Seeland (5) staan minder strafskoppe af. Nog ’n interessante syfer is dat die Brave Blossoms in die topvyf is vir ball carries, meter gemaak en verdedigers geklop. Hulle is ook in die topvier vir duikslae uitgevoer en minste tackles gemis. Hou gerus vorentoe dié manne dop.