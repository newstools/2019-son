DIE ses finaliste in die GrandWest Open Mic Jazz Competition is Maandag aangekondig. Die mededinging was straf en 12 deelnemers moes uithaal en wys om na die volgende ronde deur te dring. Dié ronde vind vanaand in die Market Hall in die GrandWest Casino in Kaapstad plaas. Die wenner gaan wegstap met pryse ter waarde R160 000, waarvan R40 000 ’n kontantprys is. Damian Roos, Kyle Petersen, Caitlyn Farmer, Jodi Fredericks, Leah Adams en Tracey Carter is die ses finaliste wat vanaand gaan deelneem aan dié kompetisie, wat nou reeds vir twee maande aan die gang is. As jy lus voel vir ’n lekker aand uit met pragtige jazzklanke, gaan maak ’n draai by die Market Hall in die GrandWest Casino. Jy kan sommer jou hele familie en tjommies ook saamneem, want toegang is gratis, verniet en mahala.