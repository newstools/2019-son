‘N MAN is vandeesweek 630 jaar tronkstraf opgelê vir sy betrokkenheid by die busontploffing laas jaar by die Modikwa-platinummyn. Kgaugelo Moime (30) het skuldig gepleit op ses klagte van moord van en 48 klagte van poging tot moord. Die ontploffing het op 2 April 2018 by Driekop Village, buite Burgersfort in Limpopo, plaasgevind. Kol. Moatshe Ngoepe, ‘n polisiewoordvoerder, sê omtrent 50 mynwerkers was tydens die ontploffing in die bus. Ngoepe sê onbekende verdagtes het op die bus geklim en voorgegee hulle is mynwerkers. "Hulle het die bus toe aan die brand gesteek en uitgespring," sê Ngoepe. Ses mynwerkers is dood en 28 is ernstig beseer in die voorval. 