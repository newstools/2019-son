SKREP en jou yssterrs ... Gewoonlik as jy dié woorde op die Kaapse Vlakte hoor, weet jy dis seker Poppie, Boy, Danger of Lekkerboure wat in die straat afkom terwyl hy plate op sy wa het. Maar dié keer het Inspector die perd met ’n heel ander load ytgestiek: Hy het ’n trans­former tussenin gehad. Wayne Dyason, ’n woordvoerder van die Stad Kaapstad se wetstoepassers, sê Inspector en drie verdagtes is in die Epping-omgewing gevang. Verkoop “Beamptes van die Stad Kaapstad se metaaldiefstal- en spoorweg-eenheid het in area Dinsdag omstreeks 09:30 gepatrolleer toe hulle ’n tip-off kry oor die perd met die transformer. “Volgens die tip-off het drie onbekende mans die trans­form­er by ’n scrap-jaart in Boforssirkel probeer verkoop.” Dyason sê twee mans (32 en 33 jaar oud) het toe oor die transformer bos gelos. “Hulle het bevestig die transformer is by die Transnet-eiendom in Maitland gevat. Tegnici wat op die perseel was, het dit bevestig.” Volgens Dyason is die trans­form­er se waarde omtrent R1,2 miljoen. “Drie verdagtes is gearresteer.” Inspector is by die Cart Horse Protection Associa­tion (CHPA) geregistreer. Marike Kotzé, woordvoerder van CHPA, het bevestig die perd is by ’n safe plek. Hy is soontoe geneem nadat wetstoepassers hom weggevat het. “Hy is baie gelukkig daar.” Rooi Volgens Kotzé besit ’n private eienaar in Kalksteenfontein Inspector. “Hy is baie mooi na gekyk.” Kotzé sê hulle het rooi gesien toe hulle hoor die perd word vir kriminele aktiwiteit gebruik. “Ons is steeds vies. Dis nie net ons wat vies is nie; die ander scrap-ouens is kwaad, want die mense maak ’n lewe deur scrap te verkoop. Dit sit hulle almal in ’n swak lig.” Kotzé voeg by Inspector het nie ’n kriminele rekord nie en is ook nie ’n under­cover perd nie. “Hy is geregistreer. Ons ken hom.” Hulle sê hulle verstaan glad nie hoekom mense die perde vir onwettige dinge gebruik nie. Schoeman sê: “Elke dag is nie dieselfde nie, maar jy steel nie om ends te maak meet nie. Jy is hier om vir jou familie te sorg. Hoe gaan daai ouens nou maak as hulle in die tronk sit?” Twee verdagtes is gearresteer oor die goedere wat aan Prasa behoort.