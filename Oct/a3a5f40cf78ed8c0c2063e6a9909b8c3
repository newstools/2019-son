“MIEMIE the Poo” het haar bedankingsbrief ingedien, maar wil steeds as ’n nurse werk. Elizabeth “Miemie” Williams, die nurse wat na bewering haar man se vermeende skelmpie hondestront gevoer het, het Maandag in die Goodwood Landdroshof verskyn. By Williams se vorige verskyning het landdros Bukiwa Sambudla gevra dat haar lawyer eers iemand van haar werk by die Tygerberg Hospitaal inroep sodat sy met haar eie ore kan hoor dat Williams nog daar werk. Dit sou die hof help om die besluit te neem om Williams se borgtogvoorwaardes van huisarres en om nie naby die Tygerberg Hospitaal te gaan nie, te verslap of nie. Maar dit is Maandag skielik aan Sambudla bekend gemaak dat Williams nie meer daar werk nie. Williams se lawyer, Andrew Joyce, het Sambudla steeds gevra om die huisarres-voorwaardes te verslap sodat sy kliënt ander werk kan soek. Gedwing Laurentia Morkel, staatsaanklaer, het toe vinnig haar stem in die mix gedruk en vir Sambudla gesê dat dit nie in die belang van geregtigheid is dat Williams weer as ’n nurse in die bedryf toegelaat word nie. Morkel verduidelik: “Sy het nog ’n persoon gedwing om pille te vat en sy het sonder die persoon se toestemming ’n mediese prosedure uitgevoer.” Joyce het teruggekap: “My kliënt versorg ’n minderjarige en soos ons weet, sal die saak dalk vir twee jaar aangaan. Sy makeer fondse vir die saak. “Tygerberg het my ook ingelig dat sy by die hospitaal moet kom sodat haar pension uitgesorteer kan word.” Uitgestel Sambudla het ingestem om die huisarres-voorwaardes te ver­slap, maar bygevoeg Miemie mag nie as ’n nurse werk nie. Die saak is tot Donderdag 21 November uitgestel.