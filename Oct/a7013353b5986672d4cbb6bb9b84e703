ITALIË het sy plek in die Euro 2020-toernooi verseker ná ’n sege van 2-0 oor Griekeland. Jorginho het die Azzurri van Roberto Mancini (afrigter) Saterdag in Rome op die wenpad geplaas met ’n penalty. Die plaasvervanger Federico Bernardeschi het van die sege seker gemaak met ’n dipping skoot van ver buite die doelgebied. Italië beklee met 21 punte die top-posisie in groep J en het ’n onaantasbare voorsprong. Die skouspel word volgende jaar in 12 stede in 12 Europese lande gehou. Dis om die toernooi se 60ste bestaansjaar te vier. – AP