EK TEL op vir onse goue girl Charlize Theron. Sy het dié week gepraat oor hoe sy as wit mens voordeel getrek het uit apartheid. Die aktrise en filantroop wat in Benoni gebore is, was saam met haar Gringo-medester David Oyelowo op ’n jaarlikse fundraiser vir die opvoeding en gesondheidsorg van Nigeriese kinders. Charlize het gesê sy weet die stelsel het haar bevoordeel. Sy wil eenheid try skep. “Ek is natuurlik ’n wit mens wat uit white privilege ge­benefit het. Ek het grootgeword in die apartheidsera en daarby gebaat. “Hierdie kinders is almal ná die apartheidsera gebore. Ek voel dis my plig om seker te maak dat hulle dit nie vergeet nie en om dit by hulle tuis te bring dat daar unity is, dat ek saam met hulle is en dat ons almal saamstaan.” Ek sien op The Juice die aktrise sê dis lekker wanneer mense besef sy is ’n Suid-Afrikaner wanneer sy minderbevoorregte dorpe besoek. Hemels Van dié plekke ly die swaarste onder MIV/vigs. “Op baie van die plekke wat ons support, weet baie van die kinders nie wie ek is nie. “Maar vreemd genoeg weet hulle altyd ek is ’n Suid-Afrikaner. Dít is hemels. Dit is lekker om tussen jou susters te wees en dis die enigste ding wat hulle van jou weet. “Dit roer my altyd wanneer kinders na my toe hardloop en sê: ‘Haai, sisi.’?” Dankie, Charlize, dat jy nie die land se donker verlede ontken nie. En dankie dat jy ’n verskil in ons sukkelende land probeer maak, sisi.