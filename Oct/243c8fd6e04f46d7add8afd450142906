VEEDIEWE van die Graaff-Reinet is gearresteer nadat hul Mercedes-Benz sonder petrol gaan staan het. Luidens The Citizen het polisielede, wat Sondag tussen Graaff-Reient en Aberdeen patrollie gedoen het, die kar langs die pad sien staan. Kapt. Khaya Tonjeni, ‘n polisiewoordvoerder, sê toe die lede die kar nader, het hulle 'n stampgeluid vanuit die boot gehoor. "Hulle het die boot oopgemaak en vier skape daarin gekry," sê Tonjeni. 'n 35- en 52-jarige man is gearresteer en die voertuig is op beslag gelê. Intussen is 20 skape en 19 lammers tydens 'n operasie van die eenheid teen veediefstal in Mthatha en die polisie van Sulenkama in die Ethwa-woud opgespoor. Tonjeni sê aan The Citizen niemand is vir dié voorval gearresteer nie en die vee is teruggegee aan die eienaar. Lt Genl. Liziwe Ntshinga, die Oos-Kaapse polisiekommissaris, het die manne in blou geloof.