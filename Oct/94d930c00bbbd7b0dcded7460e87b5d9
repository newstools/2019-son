SEDERT die koperprys dramaties gestyg het, word koperdiefstal ’n al hoe groter probleem in die Noord-Kaap. Veral in arm, verafgeleë en dun bevolkte gebiede is dit ’n kopseer. In dié gebiede is baie kopermyne gesluit weens die lae koperprys. Die prys het intussen gestyg. Hierdie styging spoor diewe aan om koperprodukte soos kabels te steel. Dit kos die provinsie derduisende rande en veroorsaak groot ongerief vir die breë publiek. Roodepan se cops het onlangs ná ’n tip-off toegeslaan op vier vermeende koper­diewe wat in ’n veld naby Lerato Park bedrywig was. Volgens die polisiewoordvoerder kapt. Sergio Kock is drie verdagtes gespot toe hulle weghol. Een verdagte (29) is vasgetrek. Die waarde van die bakkievrag koper waarop beslag gelê is, beloop na raming so R400 000. Die verdagte staan tereg vir die besit van vermoedelik gesteelde goedere en die gepeuter met en beskadiging van noodsaaklike infra­struktuur. Mense met inligting oor die voorval kan speurkonst. Samuel Modise by 053 807 5500 kontak. Kol. Regina Mienies, bevelvoerder in Roodepan, het die speurders geloof vir hulle werk en die publiek vir hulle samewerking bedank. Nadat hulle inligting ontvang het, het Kimberley se blitspatrollie, die taakspan vir die Frances Baard-gebied, Delportshoop se cops en die lugvleuel toegeslaan en vyf verdagtes vasgetrek. Gevind Die verdagtes het koperkabels gehad. Dit is op ’n bakkie met ander implemente gevind. Die kabels is vermoedelik in Lime Acres gesteel. Die geraamde waarde daarvan is R150 000. Die vyf verdagtes (van 24 tot 52 jaar oud) face klagte van die besit van gesteelde goedere, volgens lt.kol. Dimakatso Mooi. Die groepie sal binnekort hof loop. Die saak duur voort.