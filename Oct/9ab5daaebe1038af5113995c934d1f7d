KYKIE, nourie dag staan die uwe mos met ’n bra en gesels daar by sy posse in Chicago. Nee, man, nie die Chicago in Yankland nie. Die een in die Elsies, waar die ouens so agter hulle knieë sit en djou soe k*k uitkyk. Daar kô mos toe ’n antie vi’by en dié kyk my mos ook toe so akkies uit. ‘‘Hoor hieso! Djy’s mos daai ou wat soe k*k skryf van ôs mense!’’ sak sy mos toe so onbeskof af. Ekke skrik toe byna my asem weg. ‘‘W-waarvan praat Antie dan nou?!’’ stotter ek dit uit toe ek uiteindelik my asem herwin. ‘‘Dja, my klong issie ’n hoekstaner nie!’’ gaat sy weer gal af. Dit tref my toe soos ’n pap snoek tussen my vlootblou oë: Dié ou girl praat van my rubriek ’n tyd terug. Ja, die een waarin ek so mooi beskryf hoe die dagboek van die sleg, nuttelose hoekstaners lyk. ‘‘Jammer, Antie, maar ekke kennie vi’ djou of djou klong nie!’’ kap ek t’rug. Ja, ek kannie onthou waar ek al met hulle kennetjie gespeel het nie. ‘‘Ja, djy kennie vi’ ôs nie, ma’ ekke ken djou gevriet vanuit die Son!’’ En daar pak die Moerig Die Antie innie pad af. Hoeliehaa! En daar staan ekke en my bra met bekke vol tande vi’ dié onbeskofte antie. Net daar tjek ekke mos dat ekke nou ’n encounter gehad het met een van daai “my kind issie ’n skollie nie”-tipe ma’s. Ja, daai tipe wat dink hulle klôgoed is engeltjies. En ek sit my kop op ’n blok dat haar laitie juis ook soos ’n hoekpaal oppie hoeke rondstaan. Haar laitie vee ook nog hier innie middel vannie dag kaiings uitie oë en ‘‘hosh!’’ vi’ sy brasse daar oppie hoeke. Nou kô maak sy my groot, breë bors warm oor ekke die waarheid praat. Ek mean maar: Het ekke dan spesifiek van haar laitie gepraat? Al is sy bynaam ook Ou Pang, Whitey, Tanne of Boytjie, beteken dittie dat ekke oor hóm geskryf hettie. Hallo, Antie! Dit smaak my djy voel skuldig oorlat Boeta djou seker daar in djou huis rol. Nou kô spoel djy djou bekkie hier innie straat uit. Maar laat die uwe nou vi’ djou en ál daai tôppies en taanies vi’tel wat soe op hulle bloedjies se sonde sit: Solank as wat hierie bekkie van my kan praat oor die wrongs in my community, sal hierdie bekkie van my klap soes ’n lap wat skeur.