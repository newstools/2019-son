NEVERMIND sekerheidswagte, RiRi sal sommer self lasposte van haar af weghou. Rihanna (31) het Sondag ná die rapper A$AP Rocky se show in New York saam met hom by ’n informal rap battle uitgehang. Die ouens daar staan sommer so rond en gooi hulle bars. Sy het ’n lekker tyd gehad – totdat een ou gedink het RiRi is sy tjommie. The Shade Room het in die week ’n video op Instagram gelaai waarin die Fenty-baas haar man staan teen dié jong wat te vatterig geraak het. Op die video kan jy sien hoe die ou na die sangeres aangestap kom en ewe kordaat sy arm om haar nek sit. RiRi het toe kalm maar ferm sy hand van haar nek afgehaal en aanbeweeg. Maar in ’n ander video wat op TMZ ge-post is, het dinge op dieselfde jol ’n bietjie ge-escalate. Dié keer was dit ’n hele paar ouens wat heeltemal te na aan RiRi gekom het. En sy was glad nie so kalm vir deel twee nie. Sy het hulle sommer mooi laat verstaan hulle moenie haar persoon­like space kom invade nie. Toe die groep te naby aan haar kom, het sy afgesak: “Terug, terug, terug! Staan f*kk*n terug!” RiRi, jy het goed gedoen deur die ouens van jou af weg te hou – maar het jy dan nie securities daarvoor nie?