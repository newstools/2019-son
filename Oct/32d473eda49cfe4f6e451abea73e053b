DIT is weer tyd vir ’n groot derby in die Tweede Liga met PE Stars wat Sibanye gaan pak. Sibanye se seisoen verloop glad nie so goed nie. Ná vier wedstryde het hy nog nie een oorwinning behaal nie, maar het drie gelykop uitslae. Die vraag is nou of Sibanye wel Stars sy eerste slagoffer van die seisoen kan maak. Peace­ Makers, nog ’n Baaise span, pak die voorloper, Amavarara. Peace Makers is nou onder die beheer van Duran Francis. Francis sê hulle is stadig maar seker besig om hulle voete as span te vind. “Dit is nog early days in die liga en ons beoog om een van die top-spanne te wees,” verduidelik Francis. “Peace Makers het verlede seisoen nie sleg gevaar nie. “Daarom voel ek met ’n nuwe begin en ’n paar nuwe gesigte kan ons mik om onder die top-spanne te eindig.” Amavarara, Matta Milan en Peace Makers is al drie op nege ligapunte ná vier wedstryde. Tweede Liga-bepalings: Peace Makers t Amavarara – WOLFSON; PE Stars t Sibanye – SAINTS FIELD; Mthatha Bucks t Spear of the Nation – MTHATHA; Matta Milan t Subs – DUTYWA; Highbury t Tornado – SUID-KAMPUS; Bush Pirates t Yaka United – NU 2; Bush Bucks t Birmingham City – JAN SMUTS; Bizana Pondo Chiefs t Bisho Stars – MOUNT AYLIFF.