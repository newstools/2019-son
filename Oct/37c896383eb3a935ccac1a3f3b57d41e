DIE polisie is op soek na ’n verdagte nadat die lyk van ’n man in die yard van ’n huis in Niekerkstraat in die Baaise Northerns gevind is. Kol. Priscilla Naidu, ’n polisiewoordvoerder, sê Sondag om 13:20 het die verdagte en die slagoffer Selwin Wentzel (35) gestry voor ’n huis in Niekerkstraat. Volgens Naidu het die verdagte by die huis ingegaan en later weer uitgekom. Die verdagte het na bewering toe in Wentzel se rigting geskiet. Wentzel was in daardie stadium besig om weg te hardloop. Naidu sê die verdagte het Wentzel agternagesit en hom in die kop geskiet. Die verdagte is nog nie in hegtenis geneem nie. Die polisie skat die oorledene in die dertig. Naidu sê lede van PE se honde-eenheid was Saterdagaand besig met patrolliewerk in KwaZakhele toe hulle ’n Volkswagen Polo TSI teen ’n hoë spoed sien ry het. Lede het toe die voertuig – wat deur die strate gejaag het – agternagesit. Die kar is later in Boxongo­straat aangetref met die ligte aangeskakel. Volgens Naidu het die polisie versterkings aangevra toe ’n gun shot afgaan. Sy sê die lede het te voet beweeg in die rigting van waar die gun shot gekom het. Hulle het ’n man in ’n yard in ’n systraat gespot. Volgens Naidu het dié betrokke man toe teruggeklim in die Polo. Lede van die Baaise lugvleueltak het die voertuig genader en besef dis dieselfde man wat hulle vroeër in die yard gespot het. Naidu sê kort hierna het die polisie afgekom op ’n man wat in ’n yard lê. Hy het ’n skietwond in die kop gehad. Volgens haar is ’n 9 mm-­ Norinco-pistool ook in die yard aangetref. Die reeksnommer was afgevyl. ’n Verdagte (32) is in hegtenis geneem. Naidu sê die motief vir die skietvoorval is in dié stadium nog onbekend. Enigeen met meer inligting oor die slagoffer se identiteit en die voorval moet speurkapt. Frank van der Berg bel by 082 394 5957.