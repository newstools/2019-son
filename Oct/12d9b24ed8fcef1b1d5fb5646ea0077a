DIE eerste minister van Lebanon het volgens hofstukke 'n allemintige $16 miljoen (sowat R245 miljoen) aan 'n Suid-Afrikaanse model gegee ná hul ontmoeting by 'n luukse oord in Seychelles. Saad Hariri het die reuse bedrag geld betaal toe hy nog hoof van die politieke party, Future Movement, was. Hy was toe 43 en van der Merwe 20. Die oorbetaling vanaf 'n Lebanese bank in Mei 2013 het die Suid-Afrikaanse finansiële- en belastingowerhede agterdogtig gemaak. Hulle het ondersoek ingestel en die bedrag as belasbaar verklaar. Van der Merwe het volhou dit is 'n geskenk en dat dit volgens wet nie belasbaar is nie. Sy het verskeie kere in die hof gesê die geld is sonder enige voorwaardes aan haar gegee. - OFM News