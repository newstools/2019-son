’N MAN (66) is gearresteer vir die besit van ’n ongelisensieerde vuurwapen en ammunisie, intimidasie en die besit van dagga. Die arrestasie kom nadat die polisie Saterdag uitgeroep is na die Rhayi-lokasie buite King Wil­liam’s Town. ’n Man daar het lede van die gemeenskap met ’n vuurwapen geïntimideer, sê brig. Tembinkosi Kinana, ’n polisiewoordvoerder. Dagga Toe die polisie op die toneel kom, is beslag gelê op ’n AK47-geweer met ’n magasyn en 60 koeëls, sowel as 28 los R5-haelgeweerkoeëls. By nader ondersoek het die polisie ’n halwe sak los dagga, 26 pakkies dagga, ’n pistoolmagasyn en ’n vuurwapen-skoonmaakstel gevind. Die verdagte het Maandag in die landdroshof in Zwelitsha verskyn.