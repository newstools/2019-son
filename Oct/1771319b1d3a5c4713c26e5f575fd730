LIVERPOOL het Sondag met hul oorwinning oor Tottenham Hotspur hul voorsprong bo-aan die punteleer van die Engelse Premierliga gerek. Die Reds is nou ses punte voor die verdedigende kampioene Manchester City op die punteleer. Twee goals in die tweede helfte deur Jordan Henderson en Mo Salah, in antwoord op Harry Kane se opener in die eerste minuut, was genoeg om die drie punte vir die tuisspan te besorg. In die ander uitslae het Manchester United hul eerste weg-ligawedstryd in 'n lang ruk gewen. Ondanks twee verbroude penalties het hulle Norwich met 3-1 gewen. Die video assistant referee was die deurslaggewende faktor in die wedstryd tussen Arsenal en Crystal Palace. Sokratis se wendoel vir Arsenal laat in die tweede helfte is nie toegeken nie. Arsenal sal hulle egter self skop oor die gelykopuitslag nadat hulle 'n voorsprong van 2-0 deur hul vingers laat glip het. 