DIE uitgebrande lyk van ’n onbekende persoon is gister in Lavender Hill ontdek. Volgens Siyabulela Malo, polisiewoordvoerder, is die oorskot naby 14de Laan gevind. Die lyk is onherkenbaar verbrand.Dit is net ná 08:00 gevind. “Die omstandighede rondom die voorval word ondersoek en ’n geregtelike doodsondersoek sal uitgevoer word om die ras en geslag van die slagoffer te bepaal,” sê Malo. Verder versoek die polisie enige iemand met inligting wat kan help met die ondersoek of wat familielede het wat vermis word, om die Steenberg-polisie te bel. Jermaine Carelse, woordvoerder van dié eenheid, sê die brand is eers 04:52 geblus. Terwyl daar opgeruim is, is die lyk van ’n onbekende persoon gevind wat noodlottige brandwonde opgedoen het. Volgens Carelse het mediese personeel ’n brandweerpersoneellid op die toneel vir rookinaseming behandel. Die toneel is aan die polisie oorhandig. Volgens Charlotte Powell, die woordvoerder van die Stad Kaapstad se ramp-risiko-bestuursentrum, het die brand 47 strukture vernietig. Altesame 88 mense is daardeur geraak. “Die bestuur van ons afdeling vir informele nedersettings was op die toneel en sal inwoners voorsien van starter­ kits om hulle huise te herbou sodra die afdeling vir solid waste die puin verwyder het. “Sassa is in kennis gestel om humanitêre hulp te verleen,” sê Powell.