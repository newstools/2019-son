DIE Verenigende Gereformeerde kerk Moria in Ravensmead vier vanjaar sy 80ste bestaansjaar en jubel en juig daarom in die naam van God. Die gemeente het reeds in September met die celebrations begin, maar hulle is so dankbaar vir die kerk se voortbestaan dat hulle voortgaan met die vieringe tot eer van die Here. Só vertel die organiseerder en worship-leier, Heinrich Jemane. Jemane sê hulle is opgewonde oor wat die Here in hulle gemeenskap en kerk doen. Hy sê hulle harte loop oor van vreugde. “In moeilike tye is die Woord van die Here ons anker en gebed gee ons krag. “As families en leiers terugkeer na God en gebed deel van ons daaglikse lewe maak, sal daar weer vrede wees. “Elke toets wat jy deurgaan, bou jou karakter en jy kan net as ’n sterker persoon daar uitkom,” sê Jemane. Die gemeente se praise and worship team bied Saterdag 19 Oktober The Night of Pentecost by die kerk aan. Dit is op die hoek van Edgar Bullock- en Stroebelstraat, Ravens­mead. Onder die gaskunstenaars is Allou April, Dumisani en Andrew Joubert. Quinton Manuels is die MC. Die konsert begin 17:00 en kaartjies kos R100. Bel Jemane by 082 492 5856 of 079 601 5981.