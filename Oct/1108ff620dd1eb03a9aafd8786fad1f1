DIE polisie in Oos-Londen het ’n geregtelike doodsondersoek geopen nadat twee laerskoolleerders verdrink het. Die twee leerders was van Mthatha. Hulle het by Eastern Beach geswem. Kapt. Mluleki Mbi, ’n polisiewoordvoerder, sê die voorval het Vrydag kort ná 12:00 gebeur. Dis nog onduidelik hoekom die kinders verdrink het. Die slagoffers is ’n 13-jarige seun en ’n 14-jarige meisie. Hulle name sal bekend gemaak word nadat hulle naasbestaandes van hulle dood in kennis gestel is.