O.P. KRIEKET kry Sondag dalk ’n nuwe T20-kampioen. Tensy iets drasties gebeur, sal die Madibaz nie weer as kampioen gekroon word nie. Beslis Die vernaamste aanspraakmakers blyk Uitenhage, Old Grey, Gelvandale en Jendamark United te wees. Die laaste wedstryde word Saterdag beslis, met die halfeind- en eindronde Sondag. Jendamark United en Uitenhage pak mekaar Saterdag 09:00 in groep A op die Nelson Mandela-Universiteit (NMU) se B-veld in wat ’n riller behoort te wees. Alle oë is ook gerig op Old Grey en Gelvandale in groep B. Old Grey speel 13:30 teen Windhill op die NMU B-veld, terwyl Gelvandale en Union op die NMU C-veld swaarde kruis. SATERDAG Groep A (09:00): Bloemendal t Motherwell (NMU Main Oval) Jendamark United t Uitenhage (NMU B-veld) PECC t Madibaz (NMU C-veld). Groep B (13:30): Madibaz II t United Brothers (NMU Main Oval) Windhill t Old Grey (NMU B) Union t Gelvandale (NMU C). SONDAG Groep A (09:00): Halfeindstryd (NMU Main Oval) Groep B (09:00): Halfeindstryd (NMU B) 13:30: Eindstryd (NMU Main Oval).