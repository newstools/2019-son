’N KALIFORNIESE man lok groot skares na sy buurt toe met sy uitspattige liggies en versiering vir Halloween, insluitend spoke en grafstene. Tom BetGeorge het sy huis in die stad Tracy opgedollie met spokerige versierings en ’n reeks ligte wat aan- en afskakel na gelang van die musiek wat speel, soos Skrillix se “Bangarang” en die temamusiek van die fliek Ghostbusters. BetGeorge sê hy sit die ligvertoning naweke aan om geld in te samel vir ’n plaaslike shelter. – UPI