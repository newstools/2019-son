MAURIZIO Sarri (bestuurder), meen sy Juventus-span het “baie goed” gedoen om nié “kop te verloor” in Dinsdag se Champions League-sege van 2-1 oor Lokomotiv Moscow nie. Juventus moes diep delf nadat Aleksei Miranchuk se doel op die halfuurmerk in die Allianz Arena die besoekers die voortou gegee het. Die Old Lady, soos Juvé genoem word, het die stryd oorheers, maar het nie die nette laat raas nie. Maar twee blitsdoele deur Paulo Dybala laat in die wedstryd het Juventus die maksimum punte besorg. Sarri het erken hulle het vele uitdagings beleef, maar voeg by dis verblydend dat die spelers nie paniekbevange geword het nie. Kalm “Ons het baie goed gedoen om nié kop te verloor nie,” het Sarri gesê. “Ons was geduldig en het steeds die bal goed rond­beweeg. Ons het 28 shots op doel gehad en niks om daarvoor te wys nie. Maar dis goed ons het kalm gebly. “Ons het ’n gevoel gekry dat Moscow se bene moeg raak en hy nie meer teenaanvalle kan loods nie,” het Sarri bygevoeg. Dis ook die eerste keer in ’n lang ruk dat Sarri Dybala saam met Cristiano Ronaldo en Gonzalo Higuaín inspan – met groot doeltreffendheid. Dybala sê hy is verlig dat hulle die game op hulle tuisveld gewen het. “Ek het regtig die twee doele benodig. Dit was ’n goeie uitslag vir my en die span,” het Dybala gesê. CHAMPIONS LEAGUE-uitslae: Juventus 2, Lokomotiv Moscow 1 Galatasaray 0, Real Madrid 1 Olympiacos 2, Bayern Munich 3 Manchester City 5, Atalanta 1 Club Brugge 0, PSG 5 Tottenham 5, Red Star Belgrade 0 Atlético Madrid 1, Bayer Leverkusen 0 Shakhtar Donetsk 2, Dinamo Zagreb 2