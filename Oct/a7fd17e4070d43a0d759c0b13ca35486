Die treinwerkersvakbond, Untu, sê die Spoorwegveiligheidsreguleerder (SVR) is roekeloos om toe te laat dat treine van die Passasierspooragentskap nog ry. Hul kommentaar kom nadat Fikile Mbalula, die minister van vervoer, Dinsdag veiligheidstatistieke bekendgemaak het. Mbalula sê daar volgens die verslag, State of Safety, was daar 3 990 operasionele voorvalle op die spoornetwerk. Dit het gelei tot die dood van 370 mense. 2 660 mense is beseer gelaat. Ontsporings by Transnet Freight Rail en Prasa het met 16% gedaal. Net 370 ontsporings is in die 2018/19-boekjaar aangemeld wat tot een sterfte en 29 beserings gelei het. Die meerderheid mense wat dood is, is deur treine raakgery.  Steve Harris, Untu se algemene sekretaris, sê die SVR dobbel met pendelaars se lewens. - News24 