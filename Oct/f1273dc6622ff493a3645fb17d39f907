DAAR moet ’n maagvirus wees, want nou het beide moordbeskuldigdes gietergat! Die Kaapse hooggeregshof moes sy saak kort-kort onderbreek oor Ameerudien Peters lang toilet breaks gevat het. Of dit ’n break was van die kruisondervraging oor die moord op die 17 maande oue baba Jeremiah Ruiters bly egter ’n ope vraag. Die uitstel moes toegestaan word omdat Abigail Ruiters, die ander moordbeskuldigde, ook glo ’n knoop in die derm het. Adv. Yasmin Rajab, Ruiters se regsverteenwoordiger, het die hof ingelig: “My kliënt het my ingelig dat sy nie goed voel nie en met haar seer maag kort-kort toilet toe moet gaan.” Die versoeke aan die hof volg kort nadat Peters se regsverteenwoordiger in September aan regter Monde Samela gesê het dat sy kliënt nie gelukkig is oor die uitstellery nie. Uitslag Peters het gevoel sy reg op ’n speedy trial word aangetas. Laas maand se vertragings was oor te min hoftolke. Samela reageer: “Almal is gretig en wil die uitslag van die saak weet, maar die saak moet afgehandel en die dinge moet reg gedoen word.”