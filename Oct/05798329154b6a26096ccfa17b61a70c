DIT vat ’n hele dorp om ’n kind groot te maak; daarom is dit belangrik om altyd ’n support sys­tem te hê. Al is dit jou kind se ouma, bestie, die kerksusters of ’n groep in die sosiale media. Dít het gaste Saterdag gehoor by Elana Afrika-Bredenkamp se Parent and Baby Brunch. Meer as 150 ouers het die geleentheid gekry om hulle skoene uit te skop en hulle hare los te maak. Die ouers, wat van oral in die Wes-Kaap gekom het, het aan Son vertel hoe impressed hulle met die brunch is. Dis by The River Club in Observatory aangebied. Sommige gaste het dit al vir die tweede jaar bygewoon, maar is weer in dieselfde boot as laas: swanger. Soos die Ganger­dines. Kayleen Gangerdine het die event saam haar hubby, Clyde­, en hulle babatjie, Caitlyn, bygewoon. Kayleen vertel sy het verlede jaar se event baie interessant gevind. “Ek was swanger met Caitlyn. Ek het soveel dinge geleer. Die event was nie net vir my nie; dit was ook vir my man. Hy het ook homself geniet. “Nou is ek weer swanger en weer by die event.” Ander mense is na die brunch gelok deur die goodie bags en die sexy Zane Meas, beter bekend as Neville Meintjies van 7de Laan. Meas het die mammas laat lag toe hy vertel sommige het gevra waar Charmaine (sy vrou in 7de Laan, gespeel deur Vinette Ebrahim) dan is. Meas het ook ’n meer serious gesprek met die ouers gehad oor die belangrikheid van pa’s in kinders se lewe. “Dis my job om oor vaderskap te praat.” Mense kon ook vrae vra aan die paneel, onder wie Shahana Mia van The Parent Centre , Melissa Swart en Vanessa Raphaely. Afrika-Bredenkamp het aan die ouers verduidelik: “Dié is die plek waar julle nie skaam hoef te voel nie. Vier “Niemand judge jou nie. In die vertrek is baie mense nes ek en jy: geskei, single ouers, swanger mammas, fresh ouers en ouer ouers. Vandag se doel is om ouers en hulle babas te vier.”