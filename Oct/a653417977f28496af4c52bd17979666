DRIE gewilde kanale gaan na Oktober nie meer op die betaaltelevisiediens DStv beskikbaar wees nie. Die kanale is History, Crime & Investigation en Lifetime. Die drie kanale is al vir jare beskikbaar vir intekenare van DStv Premium en DStv Compact Plus. Benedict Maaga, senior bestuurder vir korporatiewe bestuur by MultiChoice, sê die besluit is geneem as deel van hul plan om DStv se line-up te verfris. MultiChoice sê in 'n verklaring hulle hersien dikwels hul line-up om beter vermaak te verskaf. Twee nuwe kanale, wat binnekort bekendgemaak gaan word, gaan nou vir DStv-intekenare beskikbaar wees. - MyBroadband