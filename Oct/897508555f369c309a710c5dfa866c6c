'N MAN wat in die hof moes verskyn het vir die moord op 'n 72-jarige boer en sy 66-jarige plaaswerker, het Woensdag eers sy ma en toe homself doodgeskiet. Brig. Leonard Hlathi, ‘n provinsiale woordvoerder, sê die 41-jarige man het na bewering 'n stryery met sy ma gehad voordat hy haar geskiet het. Hy het daarna die vuurwapen op homself gerig. Die man moes op 5 November in die Gautengse-hooggeregshof in Pretoria, Barberton, verskyn op twee klagte van moord. Die man het na bewering die boer en sy werker doodgeskiet toe hulle hom daarvan beskuldig het dat hy kameelperde steel. - The Citizen