KAPTEIN Ian Meyer, wat ’n tydjie gelede aangestel is as nuwe stasiekommissaris in Calitzdorp, meen besigheid. Inwoners is verheug oor cops hier hulle werk met meer ywer doen en inwoners so goed saam met Saps werk. Verskeie suksesvolle operasies is dielaaste tyd uitgevoer. Jakob Willemse, ’n lid van die buurtwag, sê: “Dit was hoog tyd dat ons polisie die drugs vasvat. Dit verarm net ons gemeenskap. ? Vernietig “Geld wat vir brood en melk kon gaan, beland soms in merts se sakke. Dit vernietig oral gemeenskappe.” ’n Kerksuster wat anoniem wil bly, het gesê: “Die kerke bid vir ons polisie. Ons moet hulle ondersteun, want dwelms hou gemeenskappe gevange.” Volgens maatskaplike dienste is daar programme om dwelms aan te spreek. Roete 62, wat bekendheid verwerf het as die “drug-roete”, is die laaste maande ook deur Saps van Ladi­smith skoon gevee van drug runners. Kapt. Meyer het hierdie week aan Son gesê: “Ons het binne die bestek van ’n paar uur gou ses smokkelaars aangekeer. Laas Vrydag is vyf persone ook toegesluit. Dit is hoofsaaklik Mandrax en tik wat gekonfiskeer word. Bedank “Ek wil die gemeenskap bedank vir hulle samewerking. Informasie wat aan Saps deurgegee word, word in alle gevalle as vertroulik beskou. “Saam gaan ons ’n dwelmvrye gemeenskap bou.”