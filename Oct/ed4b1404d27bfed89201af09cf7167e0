DIE groep Jesus Collective hou volgende Sondag ’n groot konsert. Hilton Petersen het die groep gestig. David Jantjies, ’n gospelsanger van Massacar, is baie opgewonde oor die Jesus Collective Gathering, soos hy dit noem. “Dit gaan alles daaroor om kosbare siele na die Here te lei,” sê Jantjies. “Ons gemeenskap is in pyn, maar Christus is ons hoop. Hy wil ons land genees. “Ons leef in ’n tyd waar die euwels hoogty vier, maar Jesus het aan die kruis gesterwe en die prys betaal sodat ons kan lewe. “Dis vir my ’n groot vreugde om deel te wees hiervan,” vertel hy. Jantjies se gunstelingvers is Jer. 29:11: “Ek weet wat Ek vir julle beplan, sê die Here: voorspoed en nie teenspoed nie; Ek wil vir julle ’n toekoms gee, ’n verwagting!” Die musikant sê hy weet vir seker hy is tot alles in staat deur die Here wat hom die krag gee en dat alles goed sal uitwerk vir dié wat die Here vertrou. Gaskunstenaars Sy single, “Ek Sal Jubel”, word gereeld op CCFM gespeel. Hy werk tans aan sy eerste album. Dit word volgende jaar uitgereik. Die Jesus Collective Gathering vind op 3 November by die Sekondêre Skool Macassar plaas. Dit begin 18:00. Die gaskunstenaars is Loyiso Bala, Ernie Smith, Khaya Mthethwa, Spencer Kennedy, Don Vino Prins en Lebogang Kghapola. Entry is heeltemal gratis! Kontak Lindie by 083 229 2580 as jy nog inligting wil hê.