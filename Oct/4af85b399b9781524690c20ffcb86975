EN IN nog oulike ma-en- dogtertjie-nuus ... Gabrielle Union en haar shady baby, Kaavia James Union Wade, het een van haar ikoniese karakters vir Halloween herskep! Die 46-jarige aktrise en haar 11 maande oue dogtertjie het prentjiemooi gelyk in cheerlead­er-klere as haar Bring It On-karakter, Isis, vir ’n klein bietjie pret net so voor Halloween. Sy het die foto’s van haar en haar kleintjie op Instagram gepost. In die kiekie het hulle matching cheerleader-uniforms van die East Compton Clovers aan. Saam met die kiekies skryf die aktrise: “Brought it. #CaliforniaLove.” Ek lees op justjared.com Ga­brielle het die rol van Isis gespeel in die fliek Bring It On, wat in 2000 uitgereik is. Die akteurs Kirsten Dunst, Eliza Dushku en Jesse Bradford het saam met haar in die fliek gespeel.