ALHOEWEL dit onwettig is word lyfstraf steeds by sommige skole in die Wes-Kaap toegepas. Die jongste jaarverslag van die Suid-Afrikaanse raad van opvoeders of SACEC toon onnie gee steeds pak. Hierdie is ondanks die onlangse Grondwethof beslissing dat ouers en voogde kinders nie meer mag tug nie. Thembinkosi Ndhlovu, van SACEC, sê, "Ek weet vir 'n feit dat die Wes-Kaap in besonders een provinsie is waar ons baie klagtes ontvang het. Ons is bly dat die onderwysdepartement besig is om aksie te neem." Die Kinderinstituut het na die Grondwethof beslissing gevra vir 'n nasionale veldtog om bewusmaking te skep rondom lyfstraf by die huis. Die instituut by die Universiteit van Kaapstad noem hulle is bly die hof erken dat redelike vermaning nie nodig of regverdig is nie. Verder sê hulle Suid-Afrika moet fokus op die implementering van programme om families te ondersteun en die houdings en gedrag te verander. Die instituut vra ook dat die departement van maatskaplike ontwikkeling programme implementer wat reeds effektief is om houdings te verander. EWN berig die onlangse beslissing is ook 'n geleentheid vir die kinderwet om verder ontwikkel te word.