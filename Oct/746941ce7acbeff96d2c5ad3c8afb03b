’N VERMEENDE kabeldief is Vrydag tussen Nyanga en Philippi in Kaapstad op ’n treinspoor doodgeshock, het die polisie gesê. Die onbekende man “is doodgeskok terwyl hy op die dwarsbalk-raamwerk gelê en oorhoofse kabels gesny het”, het Siyabonga Malo, polisiewoordvoerder, gesê. “Hy is aangetref waar hy nog aan die dwarsbalk by die Philippi-spoorwegdiens hang.” Riana Scott van Metrorail het die voorval bevestig. Hulle wag nog op ’n volledige verslag. Die polisie het ’n dossier aangelê. – News24