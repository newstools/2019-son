FIONA Viotti is ’n 12-uit-10-tipe meisie. Dís hoe voormalige leerders aan die posh Bishops Diocesan College in Rondebosch die omstrede onderwyseres en voormalige waterpolo coach beskryf. Viotti se beweerde seks­dade met die skoollatte het dié naweek op die lappe gekom toe een van die seuns haar by sy ouers gepiemp het. ’n Video en foto’s van ’n halfkaal Viotti is na bewering aan ’n matriekleerder gestuur. Maar die skoolhoof, Guy Pearson, sê daar is geen bewys dat dié stomende video’s en foto’s op selfone van leerders van dié skool is nie. Pearson het die leerders se ouers verlede week ingelig hulle het ’n ondersoek begin na Viotti se beweerde wan­gedrag. Na verneem word, het Viotti­ seuns by die skool seksueel misbruik. Dit het na bewering al begin toe sy in 2017 by die skool aangekom het. Geen strafregtelike klag is nog gelê nie. Iemand wat beweer hy is ’n oudleerder beskryf die juffrou in ’n voice note as ’n skaam en onskuldige mens. “Ek kan nie glo dat sy dít kon doen nie – en nog met so baie seuns. My vraag is net: Hoekom was ék nie een van die seuns nie? Wat is fout met my?” Viotti het nie op Son se oproepe en teksboodskappe gereageer nie. Gerugte wou dit hê dat Viotti, wat reeds bedank het, landuit wou vlug. Haar lawyer, William Booth, het dié gerugte as kaf afgemaak. Die ouers van die matriekleerder wat met die sak patats vorendag gekom het, wou ook nie op Son se navrae reageer nie. Die egpaar, albei mediese dokters, het wel by monde van hulle law­yer laat weet hulle kap liewer zip. Pearson het in ’n pers­verklaring gevra dat die publiek al die betrokkenes se privaatheid en menswaardigheid respekteer. Die skool het Dinsdag in 'n verklaring gesê verskeie seuns is oor 'n aantal jare geaffekteer. "Die ondersoek oor ernstige seksuele wangedrag van een van ons vroue-onderwysers duur voort. Ons het seuns en hul ouers gevra om met enige inligting vorendag te kom wat ons kan help om te verstaan wat gebeur het," lui die verklaring. 