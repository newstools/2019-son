DIE Drakenstein Munisipaliteit gebruik belastingbetalers se geld om die einste ratepayers te silence. Só sê die Concerned Drakenstein Residents (CDR) nadat die munisipaliteit na bewering R12 000 opgedok het vir ’n radio-onderhoud. Volgens ’n CDR-woordvoerder, Michael Jacobs, het die interview by Radio KC in die Paarl gegaan oor die raad se omstrede deernis­beleid. Jacobs sê die radiostasie het laas week die munisipa­liteit, CDR en ander deel­nemers vir ’n geskeduleerde debat uitgenooi. “Die mayor (Conrad Poole) het gesê hulle het nie tyd vir die debat nie, maar nou het hulle dan tyd vir ’n interview waar hulle alleen kan praat en nie uitgedaag kan word nie,” aldus Jacobs. “Dis hoe die munisipaliteit operate. Dis deel van sy plan om die inwoners te silence. “Dit wys maar net dat die munisipaliteit altyd die inwoners wil sideline.” ’n Groep inwoners het tydens die onderhoud buite die radiostasie ’n silent protest gehou om te wys hulle verwerp die munisipaliteit se “vuil taktiek” om hulle uit te sluit. Poole was egter nie self by die interview nie, al het die munisipaliteit op sy amptelike Facebook-blad gesê die mayor sal daar wees. Die munisipaliteit is deur twee beamptes verteenwoordig. Jacobs voeg by die CDR en ander belanghebbendes gaan weer Dinsdag na die munisipale geboue march. Volgens Jacobs sal hierdie optog groter wees as laas maand s’n. Hy sê: “Die vorige march het net uit Paarl-Oos gekom. “Ons het met verskeie rolspelers onderhandel, onder meer die vereniging van Mbekweni, en ons het saamgestem die hele Drakenstein moet uitkom.” Die chief financial officer (CFO) van die munisipaliteit, Jacques Carstens, het bevestig hulle was deel van die program. Hy betwis egter die bedrag wat die munisipaliteit betaal het vir die interview. Volgens hom was die koste van die onderhoud R4 312. “Die program was deel van ons kommunikasie rakende die nuwe deernisbeleid,” verduidelik Carstens. “Ons kommunikeer ook deur Facebook, WhatsApp, die media, ons webblad en nuusbriewe.” ’n Polisiewoordvoerder, kapt. FC van Wyk, het bevestig die betoging is gemonitor.