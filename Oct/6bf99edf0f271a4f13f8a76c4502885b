AS JY ’n karaoke-kop is, dan is dié een vir jou! Vanjaar se Karaoke Kings and Queens-kompetisie begin vanaand by Upstairs at Blues by Lady Greystraat 41 in die mooie Paarl. Moenie worry as jy nie jou draai kan kry vir die eerste uitdun in die Paarl nie. Donderdae sal daar uitdunne wees by Premium Sports Bar in Mitchells Plain, Open Arms Pub in Goodwood en Mia Casa Su Casa in Kuils­rivier. Details Vrydae sal uitdunne gehou word by Stargazers in Parow, en Sondae by Wickets & Post/Rae Sports Bar in Wynberg en Ground Coffee Shop & Cocktail Bar in Lansdowne. Hou die poster hiernaas byderhand as jy bang is jy kan van die details vergeet. Nadat ál die uitdunne voltooi is, gaan daar op 8 Desember by Nikita’s in die Nobel Park Shopping Centre in Bellville ’n semi-final wees. Die organiseerder van die kompetisie, Richard Fortune, sê die wenner van die kompetisie moet ’n all-rounder wees. “Jy moet natuurlik goed kan sing, maar daar is ander kriteria wat ook in ag geneem gaan word – aanbieding, vocal ability, performance, diction en crowd response.” Benewens die kroon as king en queen van karaoke, is kontantpryse op die spel. Die wenner sal R10 000 ryker wees, die naaswenner stap weg met R3 000 en die persoon in die derde plek steek R2 000 in die sak. As jy nie kan sing nie, vertel jou pelle, broer, suster, antie, uncle, niggie, neef, ouma en oupa wat kan karaoke, van hierdie amazing kompetisie. Enige iemand wat nog inligting wil hê, kan Richard by 083 455 5006 in die hande kry.