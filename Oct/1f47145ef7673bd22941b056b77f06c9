DWELMVERSLAWING onder tieners is iets waaroor daar nie genoeg gepraat word nie, maar dit is ’n realiteit. En dis iets waarteen ons kinders moet waarsku. Dit is ook belangrik om te praat oor rehabilitasie en moontlike oplossings vir hierdie euwel. Opgelet Die webwerf jougesin. solidariteit.co.za gee ’n paar riglyne om te bepaal of ’n persoon verslaaf is of nie. Die Diagnostic and Statistical Manual of Mental Disorders, Fifth Edition (DSM-5, 2016; bl. 490-491) noem 11 diagnostiese kriteria waarna opgelet moet word by die diagnose van verslawing. ’n Persoon is aan ’n substance verslaaf wanneer sy of haar gedagtes en/of gemoed en/of gedrag beduidend verander. Dié dinge gaan voort, al is daar negatiewe gevolge. ’n Baie bekende metode om dit te bepaal, is die sogenaamde CAGE-model. Cut down: Het jy al gewonder of jy jou inname moet sny? Annoyed: Raak jy vies as mense jou drinkgewoontes kritiseer? Guilty: Voel jy ooit skuldig as jy drink? Eye-opener: Het jy ooit ’n dop nodig sodra jy jou oë oopmaak om jou kalm te kry of jou hangover te verlig? Die omvang van verslawing by tieners is groot. Die goeie nuus is daar is beslis hulp vir hulle.