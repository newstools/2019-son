’N OOS-KAAPSE man is gearresteer vir die verkragting van ’n 53-jarige familielid. Die vrou is in Augustus in ’n dorpie naby Centane verkrag, sê kapt. Jackson Manatha, polisiewoordvoerder. Die vrou se 44-jarige vermeende rapist is die jongste broer van haar oorlede man. Manatha sê sy het eers ’n ruk ná die verkragting ’n saak by die Centane-polisiestasie geopen. Die man is Saterdag gearresteer. Hy sal na verwagting vandag in die plaaslike landdroshof verskyn.