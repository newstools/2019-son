DIE lekker geure uit die Ruiterbosch-kombuise kan nou saam met die suidoos dwarsdeur jou TV-skerm tot binne jou eie huis waai. Jip, jy het reg gelees. Die ouens daar by die sepie Suidooster het nou hulle eie resepteboek uitgegee. Die resepte sluit lekker soethoenderkerrie, vars gebakte speserykoekies en geurige tamatiebredie in. Dit sal jou sterk herinner aan karakters soos Mrs. J, Mymoena en Stefan. Suidooster Kombuis is Donderdagaand by die Atlantic Studios in Montague Gardens uitgereik. Die cast was daar om van die boeke te teken. Hierdie resepteboek vier die vermenging van kultuur, tradisie en nostalgie wat familie en vriende se iief en leed met kos saambind. Dis saamgestel deur Errieda du Toit en deur NB Uitgewers uitgegee. As jy een van die boeke wil wen, hou die volgende paar dae die koerant dop! As jy nie gelukkig genoeg is om een te wen nie, kan jy dit koop. Dit is by boekwinkels landwyd teen R280 te kry.