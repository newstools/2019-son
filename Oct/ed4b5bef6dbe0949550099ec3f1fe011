DIE VGK-koor in die Strand vier vanjaar sy 91ste verjaardag op luisterryke wyse – met die bekendstelling van ’n CD. Die CD, Thanks Be to Thee, is verlede Saterdag tydens ’n high tea in die kerksaal in Derde Straat bekend gestel. Volgens Isaac Oliphant, die koorleier, is dit nie die eerste keer dat hulle ’n opname maak nie. Trots Meer as 40 jaar gelede het die koor, onder leiding van wyle Koos Truter, ’n langspeelplaat opgeneem. Die koor bestaan uit 35 lede. Hulle is almal baie trots op die opname. Oliphant sê dit het harde werk gekos. Hy het die koorlede en ander mense bedank wat by die opname betrokke was. Die CD word teen R100 verkoop. Mense wat belang stel, kan Johan Kanka by 083 406 7616 bel.