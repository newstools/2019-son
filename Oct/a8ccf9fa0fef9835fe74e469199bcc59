’N SKORSING van drie games staar Manchester City se Bernardo Silva in die gesig. Silva is deur die Football Associa­tion, beheerliggaam van Engelse sokker, aangekla van wangedrag oor ’n Twitter-boodskap wat as rassisties gesien kan word. Silva het laas maand foto van ’n spanmaat, Benjamin Mendy, langs ’n prentjie van die swart mannetjie op die chocolate company Conguitos se handelsmerk geplaas. Dié figuurtjie het bloedrooi lippe. Pep Guardiola, afrigter van City, het Silva laas week verdedig en gesê die Portugees het maar net ’n joke gemaak en Mendy is nie kwaad daaroor nie. Silva moet nou sy onskuld bewys.