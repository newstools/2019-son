WIE beheer OP Krieket – die unie of die klubs? Dís die vraag wat gestel kan word nadat môre se T20-semi’s en final wéér van datum verander het. Die kompetisie is nou besig om in ’n algehele klug te ontaard. Die wedstryde word nou Sondag op die universiteit se velde beslis, en nie meer môre nie. Bevestig Dit is duidelik dat OP Krieket hom deur klubs aan die neus laat lei. Wedstryde vir môre is deur OP Krieket bevestig nadat wedstryde verlede naweek nie plaasgevind het nie – heel waarskynlik omdat dit sekere klubs nie gepas het nie. Op ’n vergadering Dinsdagaand het OP Krieket bevestig die wedstryde word môre beslis – en nie meer Sondag nie – om spelers die geleentheid te gee om die Springbokke Sondag te sien speel. Hulle pak Japan in ’n kwarteindstryd van die Wêreld­beker-toernooi. Woensdagaand was daar skielik weer ’n ommeswaai en is die wedstryde van môre na Sondag verskuif. Dit is beslis ’n uiters ongesonde situasie. Jendamark United pak Gelvandale in die een semi. In die ander een speel Old Grey teen Uitenhage.