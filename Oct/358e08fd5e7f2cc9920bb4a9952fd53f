DAMIAN Willemse gaan hom Donderdag by die Springbokke in Japan aansluit. Die Stormers se sterlosskakel is vir die Bokke se World Cup-veldtog opgeroep as cover vir die beseerde Jesse Kriel. Kriel is op pad terug Suid-Afrika toe weens 'n dyspierbesering wat net nie wou herstel nie. Willemse (21) was in Engeland toe hy die boodskap kry - hy het vir die Engelse Premierliga-klub, Saracens, gaan speel. Die boorling van die Strand het laas jaar in vyf toetse vir die Bokke gespeel. Beserings het hom die jaar verhoed om deel van die span te wees en om 'n wesenlike aanspraak op 'n plek in die Bokke se aanvanklike groep van 31 spelers vir die skouspel te maak. Damian sou meer by ons betrokke gewees het die jaar, as dit nie vir sy beserings was nie, het die Springbok-afrigter, Rassie Erasmus, Dinsdag gesÃª. "Hy is goed bekend met ons sisteme en sal nie 'n probleem het om in te pas nie." Volgens Erasmus bring Willemse ook veelsydigheid na die span toe. Hy kan in verskeie posisies in die agterlyn speel, terwyl ons ander spelers het wat Jesse se leemte op 13 kan vul. Ek voel vir Jesse. Hy was in ons wedstrydgroep van 23 vir amper elke toets sedert ek oorgeneem het en hy is baie prodessioneel. Hy was 'n sleutelfiguur in ons groep." Willemse is die tweede speler wat deur die Bokke opgeroep is weens 'n besering. Thomas du Toit het laas week vir Trevor Nyakane vervang.   