PERCY Tau het die sokkerwêreld Dinsdagaand laat note vat van sy talente. Die Suid-Afrikaner was die groot uitblinker in Club Brugge se game teen Real Madrid in die intimiderende Santiago Bernabéu Stadion in Madrid. Die telling tussen die spanne was 2-2, met Tau wat ’n aandeel aan al twee die doele van die Belgiese span gehad het. Die eerste van sy assists het in die 9de minuut gekom toe Brugge teen alle verwagtinge in die voortou geneem het. Tau het nou in alle kompetisies vir Brugge uitgeblink met 5 assists en 3 doele in 11 games dié seisoen.