JA-NEE, Cardi B, jy het dit reg – ons sal NOOIT! Nooit sal ek my oumagrootjie se materiaal van haar oeroue bank af ruk, oor my gesig gooi, ’n belt om my middel vasmaak en só opdaag vir die Paris-modeweek nie. Die 26-jarige rapper was letterlik van kop tot tone in ’n blommotief outfit geklee – haar kopdoek, jas, geplooide skirt, handskoene, tights en masker is alles van dieselfde groen-blou-en-wit materiaal gemaak. Julle, Cardi kon skaars ordentlik sien deur daai masker oor haar gesig, maar sy het attitude geserve soos net sy kan in die uitrusting deur die Britse ontwerper Richard Quinn. Die mammie van Kulture (1) het ’n video op haar sosiale media gelaai waarin sy haar aankoms by die modeweek aankondig. “Hoe gaan dit, baby? Ek het gehoor julle bitches het my gemis by die New Yorkse modeweek. “Ek is hier om dit aan julle te serve. Julle bitches sal dit nooit kan doen nie.” Toe remind die “Press” rapper haar sekerheidswagte dat haar (lelike) outfit haar sig belemmer. “Maak seker ’n kar ry my nie om nie, want ’n bitch kan nie sien nie.” Cardi is dapper, ek sal nie eens dood in hierdie monstrosity gesien wil word nie.