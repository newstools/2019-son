DIT lyk asof Ole Gunnar Solskjaer nog so bietjie langer die septer by Manchester United gaan swaai. Al kon die beleerde coach en sy span nou nie hul aartsvyand en voorloper in die seisoen se Engelse Premierliga, Liverpool, se onoorwonne veldtog stuit nie. United en die Reds het met 1-1 op Old Trafford gelykop gespeel. Die draw het egter Liverpool verhoed om 'n 18de wen agtereenvolgend te verseker. Marcus Rashford het 10 minute voor rustyd aan United die voortou gegee. Sy doel het gekom vanaf ‘n goeie teenaanval en vinnige aangewerk. Daar was egter omstredenheid rondom die doel – Liverpool het kapsie gemaak, want een van sy spelers is in die opbou daartoe na bewering teen die kuit geskop. Martin Atkninson, die skeidsregter, het dit egter nie so gesien nie, met VAR wat ook volgens kenners in die Premierliga se studio nie die reg gehad het om die besluit om te keer nie. Jurgen Klopp, afrigter van Liverpool, het omtrent langs die kantlyn sy toys uit die kot gegooi in protes. ‘n Paar minute later het die Reds gedink hulle het die equalizer behaal, maar die keer het VAR besluit Sadio Mané het die bal eers met die hand hanteer, voor hy dit verby die goalie David de Gea geskop het. United het vir die wedstryd teen die Reds besluit om vuur met vuur te veg, deur ‘n baie aanvallende struktuur – soortgelyk aan die van Liverpool in te span. Daar was ook met ‘n verhoodge intensitieit gespeel, iets wat gewoonlik ‘n trademark van Liverpool se spelpatroon is. Die Reds was egter baie flat en was daar nie veel spark op die aanval nie. Toe United egter besluit om hul voorsprong te verdedig het Liverpool soos die span van ouds begin speel en in die 83ste minuut het die gelykmaker gekom. Adam Lallana het danksy 'n goeie cross deur Andy Robertson die bal sonder moeite verby De Gea geskop. Toe moes United keer vir hul wickets en kan hulle baie gelukkig wees om eerder die punte met Liverpool te deel.