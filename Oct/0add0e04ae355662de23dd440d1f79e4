DIE Suid-Afrikaanse Menseregtekommissie (SAMRK) het Woensdag bevestig dat hulle regstappe gaan neem teen die Springbok-slot Eben Etzebeth. Etzebeth is tans saam met die Springbokke in Japan waar hy voorberei vir hul Wêreldbekerwedstryd Vrydag teen Italië. Dieselfde dag as die wedstryd gaan die SAMRK regsstappe instel by die gelykheidshof in Kaapstad. Die SAMRK sê in 'n verklaring hulle gaan Donderdag 'n openbare vergadering in Langebaan hou om verslag te gee oor die vordering wat gemaak is. Enver "Blaffie" Wilsnach van Langebaan beweer Etzebeth het hom in Augustus 100 m van sy huis aangerand. Dit was na bewering ná ’n fight wat in die oggendure in ’n kuierplek in die dorp, Die Watergat, uitgebreek het. Etzebeth het tot dusver die bewerings ontken. "Dit is heeltemal onwaar dat ek iemand fisies of rassisties aangeval het
 in Langebaan soos wat op sosiale media beweer word Verskeie getuies kan
 dit bevestig," het Etzebeth kort na die beweerde voorval gesê. "Ek is en sal altyd daarna strewe om 'n ware ambassadeur vir dié mooi reënboognasie en die sport waarvoor ek lief is, te wees".