SERGIO Ramos, kaptein van Spanje, is nou Europa se most capped speler. Ramos het dié prestasie behaal nadat Spanje in ’n kwalifiseringswedstryd vir Euro 2020 met 1-1 gelykop gespeel het teen Noorweë. Die uitslag het die 2012-kampioen ook een stappie nader aan kwalifisering geneem. Dis Ramos se 168ste wedstryd vir sy land. Hy het nou sy voormalige spanmaat Iker Casillas se rekord verbygesteek. Saúl Ñíguez se openingsdoel is deur Josh King se penalty in beseringstyd uitgekanselleer. Dit het ook Spanje se perfekte rekord van 100% in groep F bederf. – AP