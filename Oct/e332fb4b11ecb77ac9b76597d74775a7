’N ROWER is verlede week vir ag jaar tronk toe gestuur. Lucaine Coetzee is in die Baaise streekhof gevonnis. Die 37-jarige klaagster en haar seun het op 7 Oktober omstreeks 17:00 in Armeria Crescent, Uitbreiding 30, in Bethelsdorp geloop toe Coetzee hulle genader het. Hy was met ’n mes gewapen. Vasgetrek Hy het die klaagster van ’n selfoon en ’n klein bedrag beroof. Die klaagster se verloofde het Coetzee later vasgetrek. Donderdag is Coetzee vir ag jaar tronk toe gestuur. Lt.genl. Liziwe Ntshinga, die Oos-Kaapse polisiekommissaris, het die vonnis verwelkom. Ntshinga sê roof is ’n algemene probleem in die area.