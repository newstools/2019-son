YOKOHAMA. – Maro Itoje se voortreflike vertoning het die weg gebaan vir Engeland se klinkende sege van 19-7 hier in Saterdag se World Cup-halfeindstryd teen die All Blacks. Die atle­tiese slot van Engeland het ’n man of the match-vertoning gelewer – veral in die lyn­stane. Dít het die verdedigende wêreldkampioen se aanslag in die semi heeltemal ontwrig. Die 24-jarige Itoje spog met 100 games agter sy naam vir Saracens. Sedert 2016 het hy Engeland in 32 toetse verteenwoordig. Al is Itoje “net” 1,95 m lank, is sy lynstaanspel altyd uit die boonste rakke. Oor sy vertoning in die lynstane teen die gedugte slotpaar Brodie Retallick en Sam Whitelock het hy gesê: “’Dit was ’n groot spanpoging. Professor “In die lynstane is dit die slotte wat spring, maar die manne wat die dinge laat werk, is die stutte en die flanke. Hulle beweging van die bal en hulle tyds­berekening met die ondersteuning is wat die lyn­stane suksesvol maak. “Steve Borthwick (die voorspeler-afrigter) van Engeland het uit lynstane ’n loopbaan gemaak. Hy is die professor. As daar ’n PhD vir lynstane was, sou hy reeds ’n dubbele een verwerf het.” Oor die All Blacks het Itoje gesê: “Jy wen nie vir geen rede twee World Cups nie. Hulle is ’n topspan. Hulle het die laaste 8 tot 10 jaar die standaard in wêreldrugby gestel. “Ons moes op ons beste wees om hulle te chal­lenge.” Oor die week wat voorlê, het Itoje gesê: “Ons sal dit dag vir dag neem. “Ek dink nie ons gaan iets anders doen nie. “Ons sal sorg dat ons supervoorbereid is. “Dit maak nie saak teen wie ons speel nie.”