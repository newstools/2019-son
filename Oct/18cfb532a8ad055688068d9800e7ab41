’N OU van Calitzdorp wat skuldig is aan verkragting, seksuele aanranding en kinderpornografieklagte is in Oudtshoorn se streekhof 20 jaar tronkstraf opgelê. Gert Flippies (48) van Bergsig het ’n pleit- en vonnisooreenkoms met die staat aangegaan. Hy’t tereggestaan op 43 aanklagte van kiddie porn, 4 van verkragting en 2 van seksuele aanranding. Geskik Hy’t erken hy het tussen 2016 en 2018 slapende kaal kinders afgeneem en by vier geleenthede vier verskillende vroue wat by hom geslaap het, met sy vingers gepenetreer, selfoon clips daarvan gemaak en alles toe op ’n geheuestokkie gestoor. Adv. Michelle Weyers, staatsaanklaer, en Cindy Murray-Smith, Flippies se regshulpprokureur, het ooreengekom 20 jaar is ’n geskikte straf. Streeklanddros Daniel Boks het Flippies skuldig bevind op ál die klagte. Die klagte is vir vonnisdoeleindes bymekaar gegooi. Boks het Flippies ook onbevoeg verklaar om ’n vuurwapen te besit en beveel sy naam moet in die nasionale register vir seksoortreders opgeskryf word.