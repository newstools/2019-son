DIE drie mans wat van Meghan Cremer se moord en ontvoering aangekla word, gaan Kersfees in die tjoekie deurbring. Shiraaz Jaftha, Jeremy Sias en Charles Daniels het Woensdag vlugtig in die Athlone-landdroshof verskyn waar die staatsaanklaer, Emily van Wyk, hulle meegedeel het dat die ondersoek nog nie afgehandel is nie. Forensiese bewyse, verslae en verklarings is nog uitstaande. Die saak is toe na 27 Januarie 2020 uitgestel. Cremer se liggaam is op 8 Augustus op 'n plaas in Philippi gevind. Een van die verdagtes het blykbaar uitgewys waar haar liggaam gevind kan word. - News24