SA RUGBY se nasionale klubkompetisie, die Gold Cup, gaan volgende jaar ’n nuwe formaat aanneem. Son kan vandag onthul nie minder nie as 20 spanne kan die Boland in dié kompetisie verteenwoordig. Die formaat sal soortgelyk wees aan dié van Engelse sokker se FA Cup-uitklopkompetisie. Borg ’n Baie betroubare informant het dié nuus gister met Son gedeel: “ ’n Besprekingsdokument doen tans die ronde by al die unies oor wie ten gunste van die proposal is. Ons is ook in samesprekings met ’n moontlike borg. “Sonder ’n borg bly die droom net ’n droom, maar ons vertrou ons sal die borg aan boord kry.” Volgens Son se inligting sal Saldanha die enigste Bolandse klub wees wat outomaties kwalifiseer. “Saldanha, byvoorbeeld, sal as die wenner van die Groot Uitdaag­beker qualify. “Die unie kan dan besluit of die ander 11 Top-12 klubs ook outomaties sal kwalifiseer. “Die Boland Rugbyunie kan in so ’n geval ’n aparte kompetisie in die somer hou om die ander ag kwalifiseerders te bepaal. “Dit bly egter die unie se besluit oor hoe hy sy kwalifiseerders sal kies.” Volgens Son se informant kan dié wedstryde in die laaste naweek van die maand gespeel word. Dan sal Saldanha eers in die vierde ronde speel. Dié wedstryd sal dan ’n tuiswedstryd wees.