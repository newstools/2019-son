DIE Amerikaanse akteur Cuba Gooding Jr. het na bewering een keer vir 'n wildvreemde vrou in 'n bar gesê om op sy gesig te sit en in sy mond te pee. Die vrou is nou een van 14 klaers wat Gooding Jr. in 'n hof beskuldig van seksuele wangedrag. PageSix berig Gooding jr., bekend vir sy rol in Men of Honor, het na bewering in Februarie 2011 die vrou by 'n kroeg in Los Angeles aan die arm gegryp toe sy oppad badkamer toe was. Die twee het volgens hofstukke geen vorige interaksie gehad nie. Gooding jr. het luidens hofstukke sy hand binne die vrou se bloes gedruk en haar kaalbors gesqueeze terwyl hy gesê het "sit op my gesig, pee in my mond". Sy het hom weggestoot. Gooding jr. het toe na bewering 'n kort rukkie later die vrou weer aan die arm gegryp. Terwyl iemand hom gevra het om haar te los het hy weer gesê sy moet in sy mond pee. Die ander bewerings volgens hofstukke teen hom is dat hy in 2013 'n vrou sonder haar toestemming by die Chatwal-hotel in Manhattan aan die agterstewe gegryp en haar nek gelek het. Hy het na bewering in 2014 by Cafe Havana in Malibu in Kalifornië 'n vreemde vrou genader en sy hand onder haar skirt opgedruk. Die staatsaanklaers in die saak het luidens PageSix se berig gesê die beskuldigde se gedrag in die verlede wys dat hy gereeld vroue, met wie hy min of geen vorige interaksie gehad het, by kroeë of nagklubs nader en aan hulle vat. "As daar na die voorvalle gekyk word, is dit duidelik dat die beskuldigde se optrede doelbewus is eerder as per toeval en dat hy nie verkeerdelik glo die dade is konsensueel nie." Gooding jr. se prokureur Mark Heller sê in 'n verklaring die bewerings is onakkuraat en onwaar.