DIE spelers van Belhar se Top-tafeltennisklub het met hope medaljes teruggekeer van die nasionale toernooi wat onlangs in Oudtshoorn gehou is. Volgens Kelvin Smith, hoofafrigter van die klub, het van die spanlede, soos Jesse-Leigh Nomdo van die Hoërskool Settlers, uitstekend gevaar. ’n Trotse Smith het vertel: “Ons is trots op hulle en gaan al die leerders volgende week op ’n plegtigheid vereer.”