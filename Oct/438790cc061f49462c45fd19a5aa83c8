BLAC Chyna moet aan die staat please explain nadat sy glo niks benefits aan haar assistent uitbetaal het toe dié gesterf het nie. Die staat Kalifornië het aansoek gedoen om beslag te lê op die realiteitster se besittings. Die staat kan dan haar goeters verkoop en die geld aan die oorle werk­nemer se mense uitbetaal. Lorena “Patty” Hernan­dez het sy gesterf toe sy in Rob Kardashian se baby momma se diens was. The Blast berig luidens hofdokumente is Blac (regte naam Angela White) die meerderheidsaandeelhouer van die aanlyn­ wimperbesigheid Lashed en die winkel in Los Angeles. Die dokument lees: “Neem kennis: Die direkteur van arbeidsbetrekkinge, die staat Kalifornië of die Vergoedingsappèlraad het besluit Angela White, oftewel Blac Chyna, het nie, soos vereis word, vergoeding betaal nie.” Hernandez het drie jaar vir Blac gewerk. Sy het in die hospitaal beland nadat sy in die Lashed-salon bloeding op die brein gekry het terwyl sy aan diens was. Sy is toe inderhaas na die hospitaal geneem, maar het nooit weer daar uitgekom nie. Hernandez was lank in die hospitaal. Haar familie het bevestig sy het bloeding op die brein gehad. Die dokters het haar breindood verklaar. Haar familie het die saak onder die staat se aandag gebring. Die familie beweer Blac was abusive teenoor Hernandez en dat sy geen benefits aan haar getroue werknemer gegee het nie. Die regte ding om te doen, Angela, is om die familie sorry te vra en hulle te vergoed. Sies vir jou!