’N AANSOEK van ’n pastoor van Dysselsdorp wat teregstaan op drie aanklagte van verkragting, om drie getuies wat reeds getuig het, terug te roep, is Maandag in die Oudtshoornse streekhof van die hand gewys. Freddy Jaftha (48) word daarvan aangekla dat hy by drie geleenthede in 2017 en 2018 seksuele dade met ’n 18-jarige tweeling gepleeg het. Sy nuwe lawyer, adv. Stephen Lourens, het die hof versoek om die twee klaers en hulle ma terug te roep, nadat hy na die bandopname van die verhoor geluister het. Landdros Daniel Boks het die versoek geweier oor “dit onregverdig teenoor die klaers sal wees om weer deur trauma in die hof te gaan.” Die saak is vir eers tot 27 November uitgestel. – Garnett Wicomb