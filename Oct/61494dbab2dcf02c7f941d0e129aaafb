Die veroordeelde verkragter, Nicholas Ninow, was Woensdag in die getuie bank om ter versagting van vonnis te getuig. Ninow verlede maand aan die verkragting van 'n 7-jarige meisie skuldig bevind. Die voorval het verlede September in die toilet van die Silverton Dros in Pretoria plaasgevind. Regter Mokhine Mosopa het Ninow na 'n week lange verhoor in September aan verkragting, die besit van 'n onwettige dwelmmiddel en dwarsboming van die gereg skuldig bevind. Tydens Woensdag vonnis-verhoor het dit uitgekom Ninow het 'n gedig aan sy minderjarige slagoffer geskryf (lees dit hier onder). Die gedig is getitel: ’n Koue September dag en beeld die onskuld van die dogtertjie uit. Hy skryf onder meer: “Sy mag dalk nooit verstaan en dikwels verward wees, en nie weet waar sy staan of waarom sy mishandeld was nie…" Hy het ook 'n brief aan die familie geskryf om jammer te sê. In die brief skryf hy: "Alhoewel 'n verskoning meaningless mag lyk aan jou, vra ek steeds met my hele hart nederig omverskoning." Ninow blame dwelms en alkohol vir die gru-daad en voer aan hy was vir drie dae "high". Hy getuig ook dat hy wil hê die wêreld moet sien hoe hy voel nie. “Ek het nou gehoor hoe die wêreld oor die saak voel”. “Nou wil ek vir die wêreld wys hoe voel ek.” “Ek wil nie hê mense moet my haat nie, want ek doen dit klaar vir almal." Hy het ook getuig dat hy selfmoord oorweeg sou hy 'n lewenslange tronkstraf kry. Tydens haar getuienis het Ninow se ouma in trane uitgebars. Verrigtinge is laatmiddag vir die dag verdaag en word Donderdagoggend voortgesit met Ninow se ouma. 