TOKIO. – Dillon Lewis en Rhys Carre is vol vertroue dat Wallis die Bokke in die voorry kan oordonder. Die twee stutte van die Rooi Drake is egter bewus van die groot uitdaging wat op hulle in Sondag se kwarteindstryd teen Suid-Afrika hier in die Yokohama-stadion wag. Lewis het oor die semi teen die Springbokke gesê: "As iemand vir my 12 maande gelede gesê het dat ons in dié situasie sou wees, sou ek dit glad nie geglo het nie. Ons moet onsself nou knyp om seker te maak dat ons nie droom nie. Dit is ’n ongelooflike ding om te ervaar en ons is almal baie excited.” En wat van die fisieke uitdaging van die Bokke voorspelers? “Dit is daardie soos pakke teen wie jy jouself as ’n rugbyspeler wil meet," meen Lewis. "Dis die soort geleenthede wat jou opgewonde maak om rugby te speel.” Die Wallise stut sê verder hy is opgewonde oor die kans om geskiedenis te maak, met die moontlikheid dat Wallis 'n eerste World Cup-eindstryd kan haal. "Ná 50 minute in daai game teen Frankryk het ons agtergekom dat ons Maandag huis toe kon gaan," het Lewis vertel. "Ons wou nie huistoe gaan nie. En nou is daar ’n kans om geskiedenis te maak en na die eindstryd te gaan.” Intussen het Carre gesê as die Drake enige kans wil staan om die semi teen die Bokke te wen, sal hulle hul man in die voorry moet kan staan. "Dit gaan van ag manne in die beginspan en die vyf op die bank afhang om die fisieke uitdaging wat die Bokke bied te neutraliseer. "Ons het 80 minute om onsself in ’n World Cup Final te sit. Dit gaan die grootste game wees waarin ons almal gespeel het. Daar is vlinders in ons mae en ons kannie vir die naweek wag om aan te breek nie. Ons glo ons kan die knoop deur haak," het hy bygevoeg.