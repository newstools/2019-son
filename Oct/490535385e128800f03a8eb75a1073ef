OP DIE oog af lyk dinge redelik normaal in die Cape Town City-kamp, maar onder draai die duiwel rond. Daar is duidelik beef tussen City se afrigter, Benni McCarthy, en sy talisman Kermit Erasmus. City het sy Telkombeker-stryd Saterdag teen Kaizer Chiefs met 2-4 (1-1) op penalties verloor. McCarthy het nie sy woorde gemince toe hy gepols is oor waarom dié ervare striker weer nie die volle wedstryd gespeel het nie. “Jy moet dít vir Kermit Erasmus self vra,” het McCarthy ná hulle Telkombeker-nederlaag gekla. “Ek weet nie meer as ’n coach nie. Spelers kan jou self sê. So, vra hulle. Moenie vir my vra nie. “Ek kan nie kommentaar lewer op hoe ’n speler voel of hoe hy nie voel nie. “So, jy sal hom maar self moet vra.” Dis ook nie die eerste keer dat Romeo, soos Erasmus genoem word, beveel is om die veld te verlaat nie. In City se vorige liga-stryd teen Chiefs het Romeo hoeka ook aangedui hy wil die veld verlaat. Son is ingelig die skeuring tussen McCarthy en sy span se top scorer kom al ’n ruk aan. Beïndruk Dis omdat die City-breier meer van Erasmus verwag. Die jong striker het after all hope Europese ervaring opgedoen. McCarthy is dus nie beïndruk met die feit dat Erasmus nie die volle 90 minute speel nie.