HULLE claim hulle het hulle hande in die lug probeer hou as ’n teken van vrede. Tog is hulle met rubberkoeëls uitmekaar gejaag. Dit was nadat die cops die sowat 200 betogers van die informele nedersetting Bobani Village gister gewaarsku het hulle betoog onwettig. Dié inwoners van Uiten­hage het van 03:00 af die besige Rocklands-pad met brandende tyres en klippe versper. Die inwoners smeek vir krag, water en werkende toilette. Een van die betogers, Noxolo­ Fisonti (43), verduidelik: “Ons het die grond in Januarie vanjaar invade en ons shacks gebou. Ons was backyard shack dwellers van verskeie dele van Uitenhage. “Dieselfde maand wat ons ons shacks gebou het, het die munisipaliteit gekom en dit afgebreek. Daarna het die mayor, Mongameli Bobani, met ons kom praat. “Hy het vir ons toestemming gegee om hier te bly. Hy het gesê ons kan weer ons shacks bou. Hy het ook vir ons toilette, water en krag belowe. “Hy het solank vir ons 10 gemeenskaplike toilette en ses krane gegee. Maar ons het vir hom gesê ons is 3 000 mense wat hier bly en dit is nie naastenby genoeg nie. “Uit die ses krane werk vier nie. Die toilette is vieslik vuil en stink. Die toilette word ook net een keer per maand skoongemaak en ons kry infeksies. “Ons moet ure in lang rye staan vir water en toilette. Ons moet ons nou maar verlig in leë verfblikke wat ons dan in die bosse langs ons huise uitgooi. So, op warm en winderige dae stink dit vreeslik hier.” Tog is die inwoners se hoofprioriteit nou eers krag, aangesien die gebied donker en onveilig is. Pumelela Mvoko (25), ’n ma van een, sê dis baie moeilik om sonder krag te lewe. “Ons soek krag, want paraffien is baie duur. ’n Liter kos R14. Ons gebruik dit om kos te kook en vir lampe. Maar dit hou nie ’n maand nie. “Die plek is donker en onveilig, veral vir vroue en kinders. Ons is nie hier om te baklei nie, maar ons soek krag en meer toilette.” Die wyksraadslid Siphiwo Plaatjies het die betogers se eise beantwoord met ’n belofte vir krag. “Hoewel die inwoners die grond invade het, is dit hulle reg en die munisipaliteit se plig om aan die inwoners basiese dienste te verskaf. Daar is water en toilette, maar dit is nie genoeg nie. “Die munisipaliteit het ook planne om krag in die area te instsalleer. “Teen Woensdag (môre) of Donderdag sal ons beslis weet wanneer die krag in die gebied sal kom, want ons sal met die direktoraat infrastruktuur, energie en ingenieurswese vergader.” Mthubanzi Mniki, ’n munisipale woordvoerder, sê die elektrifisering van plakkerskampe is ’n ongoing projek. “Die tydlyn van dié tipe projek hang baie af van beskikbaarheid en ook hoe lank die plakkerskamp reeds bestaan. Mense moet deur hulle wyksraadslede en wykskomitees werk om updates vir hulle spesifieke areas te kry.”