DIE plaaslike operasanger wat na bewering deur weermaglede aangerand is, soek justice. James Bhemgee, wat in 2010 SA’s Got Talent gewen het, het gister ’n klag van aanranding aanhangig gemaak. Son het berig Bhemgee is Dinsdag omstreeks 13:30 in sy eie huis aangeval. Volgens die sanger was die army op soek na drugs op die perseel. Bhemgee sê hy verkoop nie drugs nie. Hy gebruik dit ook nie. Sy seun is na wat van Bhemgee verneem word, ’n gereelde Mandrax-roker. Beserings “Ek rook nie eers entjies nie,” het die sanger toe gesê. Bhemgee het gister eers ’n saak by die polisie in Mitchells Plain gemaak. Kapt. FC van Wyk, ’n polisiewoordvoerder, sê ’n saak van aanranding is geopen en die ondersoek duur voort. Intussen moes die sanger sy planne om by events op te tree eers op ys sit weens sy beserings.