WANNEER jy uber, expect jy dat die driver se hande op die stuurwiel moet wees. Nie op sy voël nie. ’n Uber-drywer van Gordonsbaai is in die sop nadat hy na bewering eerder met homself gespeel het as met sy kar se indicators. Die Zimbabwiese driver se gevryf oor sy voël het in ’n onplesierige saak ontaard, soveel so dat hy vandag hieroor in die Strand Landdroshof verskyn. Hy was veronderstel om Saterdagaand ’n jong vrou vanuit die Strand na Gordonsbaai te vervoer. Klag Onderweg na Gordonsbaai het die driver egter toe na bewering tot groot skok van sy passasier sy hand op sy move gesit en herhaaldelik daaroor gevryf. Hierdie daad het sy passasier natuurlik baie nervous gemaak. So ontsteld was sy oor die gebeure dat sy dadelik toe sy by haar bestemming kom, ’n klag by die local cop shop gaan lê het. Mahlodi Molekane, ’n Uber-woordvoerder, sê hulle was geskok om van die voorval te verneem. Sy sê dit word in ’n baie ernstige lig beskou. Molekane verduidelik die driver se optrede is ’n skending van die maatskappy se riglyne. Die driver is dadelik van hulle app verwyder en Molekane sê hulle sal met die klaer in verbinding tree aangaande die voorval. Sy het bygevoeg die maatskappy is daartoe verbind om met die polisie saam te werk. Son het toe sommer by ons lesers gaan uitvind of hulle al soortgelyke experiences met drivers gehad het. Volgens Avery Miller luister sy maar altyd na hulle stories. “Ek laat altyd die drivers hulle life stories vertel en net gister (Woensdag) het een my vertel hy het drie Coloured­ baby-mammas in die Oos-Kaap en soek nou een in die Kaap.” Vicky van der Westhuizen sê op haar beurt sy en haar kids het gelukkig nog nooit enige ongeskiktheid of spulsheid ervaar as hulle van Uber gebruik maak nie. “Nog nooit het ’n drywer of kar na drank geruik nie en nog nooit het ons nodig gehad om onveilig te voel nie,” vertel sy.