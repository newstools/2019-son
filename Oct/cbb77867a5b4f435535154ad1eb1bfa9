'N GEBOU by die ou Multichoice-kantore in Randburg was Dinsdagmiddag in vlamme. Nana Radebe, woordvoerder van die Johannesburgse noodbestuurdienste, het aan News24 gesê twee brandweerwaens en sowat 10 brandweermanne was op die toneel besig om die brand te blus. Volgens Radebe is die gebou ontruim en geen beserings of sterftes is tot dusver aangemeld nie. Sy sê die brand het die "tegniese kant" van die gebou geaffekteer. - News24 