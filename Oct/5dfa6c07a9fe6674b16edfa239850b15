DIE polisie in Nyanga het weer overtime gewerk. Altesaam 14 verdagtes is vir verskeie misdade gearresteer. Sers. Noloyiso Rwexana, ‘n polisiewoordvoerder, sê vyf van die 14 verdagtes is gearresteer vir die besit van ecstacy. “Twee ander is vir poging tot moord gearresteer, twee vir hijacking, twee vir die besit van 'n gesteelde voertuig en drie ander vir onderskeidelik verkragting, aanranding met die doel om ernstig te beseer en saakbeskadiging en intimidasie.” Rwexana sê drie van die verdagtes, tussen die ouderdom van 17 en 35, het Vrydag in die Athlone-landdroshof vir die besit van ‘n gesteelde voertuig. Die verkragtingverdagte, 'n 19-jarige, verskyn binnekort in die Wynberg-landdroshof. 