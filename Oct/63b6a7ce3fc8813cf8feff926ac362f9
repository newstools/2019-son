DRIE dwelmsmokkelaars het oorleef nadat hulle pakke ko­kaïen as tjoepies gebruik het toe hulle boot omslaan. Die boot het in onstuimige waters aan die kus van Colombia in die Stille Oseaan gesink. Gelukkig vir die drietal het hulle 1,2 t kokaïen aan boord gehad. Weermagsoldate van Colombia het die drie mans gered. Hulle was drie ure lank in die see. Footage wys hoe hulle aan die swart bokse vashou om nie te verdrink nie. Later is bevestig daar was 1 265 kg kokaïen in die swart bokse. – Sky News