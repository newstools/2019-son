LEEU-GAMKA. – Goed opgedons deur die jeukende vuiste van die manne in blou. Dít is wat twee tjommies, Justin April en Pronetro Sarels, hier oorgekom het. En wat hulle oorgehou het, is blou oë, seer lywe en kneusplekke. “Ek wil net weet hoekom die polisie nie wil ophou met hulle geweld teen ons nie. “Hulle rand ons aan sonder enige kwytskelding. Hulle klim uit die vên en slaan ons sommer,” het April kwaad gesê. Volgens Sarels raak die cops kwaad as hulle iemand skud en dan niks op hulle kry nie. Sarels vertel: “Ons was in Pofadderstraat. Die manne wat ons aangerand het, bly nie hier nie, maar is van Beaufort-Wes. “Toe hulle niks op ons kry nie, toe slaan hulle ons met die gun se kolf. “Ek sê steeds, hulle moet sê wie ons aangerand het. Regverdigheid moet geskied.” Kapt. Malcolm Pojie, polisiewoordvoerder, het by navraag bevestig dat twee klagte teen lede van die Leeu-Gamka-polisie aanhangig gemaak is. Die klagte is vir onderskeidelik gewone en ernstige aanranding. Verwys “Die ondervermeldes (klaers) beweer hulle is deur lede aangerand in ’n stop-and-search-misdaadbekampingsaksie.