'N TREIN vanaf Simonstad onderweg na Kaapstad het Maandagmiddag op die Glencairn-stasie gebrand. Geen beserings is aangemeld nie. Alle treine van en na Simonstad is deur die brand geaffekteer en moes by Vishoekstasie omdraai. Metrorail het pendelaars aangeraai om alternatiewe vervoer te gebruik. Riana Scott, Metrorail-woordvoerder, sê twee treinwaens is beskadig. Scott sê veiligheidstoetse word gedoen na die toneel opgeruim word waarna die omvang van die skade bepaal sal word.