ENKELE minute nadat die krag afgegaan het weens load shedding, is ’n frail care centre in Port Elizabeth beroof. Die voorval het Donderdag omstreeks 20:10 gebeur toe die 76-jarige klaer, ’n inwoner van die frail care centre in Lakesideweg in Chelsea, die deur oopgemaak het vir haar hond om uit te gaan, sê kapt. Sandra Janse van Rensburg, ’n polisiewoordvoerder. “Sy is toe gekonfronteer deur vier verdagtes gewapen met ’n koevoet en ’n vuurwapen. Hulle het die vrou terug in na binne gedwing. “Die verdagtes het geld geëis en na die kamers van drie ander inwoners gegaan waar hulle kontant en twee selfone gesteel het. Die verdagtes het daarna te voet gevlug. Niemand is in die voorval beseer nie.” Die polisie doen nou ’n beroep op inwoners en veral care centres om versigtiger as gewoonlik te wees wanneer load­ shedding plaasvind, veral saans. “Wees altyd voorbereid en maak altyd seker van die tye wat jy deur load shedding geraak gaan word. “Hou altyd jou deure en vensters toe en moet nooit die deur vir enige een oopmaak wat jy nie verwag nie. “Probeer ook om ál jou take en errands af te handel voordat die krag afgaan.” Enige een wat die polisie kan help om die verdagtes op te spoor, word versoek om die Kabegapark-polisiekantoor by 041 397 6800 te skakel. Speursers. Laeeq Weitz kan ook gekontak word by 071 475 1614. Inligting kan ook deurgegee word op die polisie se Crime Stop-nommer by 086 001 0111.