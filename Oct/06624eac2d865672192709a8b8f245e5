CHESLIN Kolbe sal nie in Sondag se World Cup halfeindstryd vir die Springbokke teen Wallis in Japan se Yokohama-stadion speel nie. Die Bokke se ster op die regtervleuel het weer sy enkel beseer in die afgelope Sondag se kwarteindstryd teen Japan in Tokio. S'bu Nkosi sal op die regtervleuel diens doen in wat die enigste verandering tot die Springbokspan vir Sondag se kragmeting is. Rassie Erasmus, Springbok-afrigter, het besluit om te hou by sy plan van ses voorspelers en net twee agtertspelers op die plaasvervangerbank. Willie le Roux behou ook sy plek op die heelagter, hoewel hy 'n baie swak game teen Japan beleef het. Erasmus het gesê Kolbe se afwesigheid is 'n teleurstelling, maar hy is steeds opgewonde oor die feit dat Nkosi nou kans kry om te wys wat hy kan doen. Die Springbokspan is: 15. Willie le Roux, 14. Sbu Nkosi, 13. Lukhanyo Am, 12. Damian de Allende, 11. Makazole Mapimpi, 10. Handré Pollard, 9. Faf de Klerk, 8. Duane Vermeulen, 7. Pieter-Steph du Toit, 6. Siya Kolisi (k), 5. Lood de Jager, 4. Eben Etzebeth, 3. Frans Malherbe, 2. Bongi Mbonambi, 1. Tendai Mtawarira. BANK: 16. Malcolm Marx, 17. Steven Kitshoff, 18. Vincent Koch, 19. RG Snyman, 20. Franco Mostert, 21. Francois Louw, 22. Herschel Jantjies, 23. Frans Steyn.