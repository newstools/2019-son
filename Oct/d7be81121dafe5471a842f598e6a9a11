DIE skietery in Mitchells Plain het gister voortgegaan ná ’n bloedige naweek waarin verskeie mense ook afgemaai is. In die jongste voorval het ’n 44-jarige man helder oordag sy lewe in ’n drive-by shooting verloor. Dié voorval het gister 13:35 in Cypress Way, Westridge, plaasgevind. Daar is vanuit ’n swart BMW op die man geskiet. Hy is op die toneel dood. Volgens kapt. FC van Wyk, polisiewoordvoerder, het die man agter in ’n jaart gelê. Hy het verskeie skiet­wonde gehad. Van Wyk het gesê: “Die verdagtes het die man geskiet terwyl hy agter ’n garagedeur gestaan het. “Hulle het daarna van die toneel weggejaag. Niemand is nog gearresteer nie.” Dié voorval het Sondag­oggend in Pakhuisstraat gebeur. ’n Jong man (18) is op die toneel dood. ’n Man is gewond. Hy is met die ambulans hospitaal toe geneem. Volgens Van Wyk is dit nog nie bekend wat tot die skietvoorval gelei het nie. Die cops ondersoek ’n saak van moord en een van poging tot moord. Die verdagtes is steeds op vrye voet. Die voorval het Saterdagaand in Rywood Walk in Hanover Park plaasgevind. Die tienermeisie is in die nek getref toe sy in die bendes se kruisvuur beland het. Sy is in ’n ernstige toestand in die hospitaal. Volgens sers. Noloyiso Rwexana, ’n polisiewoordvoerder, is niemand nog gearresteer nie. Die cops het ’n saak van poging tot moord geopen.