DIT was so hittete of die Argentynse rugbyspan het vandag nog ’n sê gehad in die World Cup in Japan. Engeland het die Poemas Saterdag lelik vermorsel. Hulle het gehoop dat Tonga­ gister vir ’n opskudding kon sorg teen Frankryk. Frankryk was op die ou end baie gelukkig om met 23-21 in Kumamoto te wen en sy plek in die kwarteindronde te bevestig. Tot in die 50ste sekonde van die 79ste minuut was daar nog massiewe hoop vir die Argentyne. Dit was ten spyte daarvan dat die Franse die game vuurwarm begin het en met die rustyd met 17-7 voorgeloop het. Die gety het daarna sterk in die eilandmanne se guns begin draai. Die Franse se enigste punte in die tweede helfte was twee strafdoele. Tonga het vroeg ná rustyd eerste toegeslaan met twee verdoelde drieë. Romain Ntamack se suksesvolle twee pogings pale toe het Tonga ’n armlengte weg gehou. Al wat Tonga toe moes doen, was om die laaste afskop van die game te bemeester, balbesit te behou en minstens ’n strafskop te probeer afdwing. ’n Desperate Frankryk het egter besit omgekeer en die bal oor die doellyn geskop om sy plek in die kwarteindronde te verseker. FRANKRYK – drieë: Virimi Vakatawa, Alivereti Raka; doelskop: Romain Ntamack (2); strafdoele: Ntamack (3). TONGA – drieë: Sonatane Takulua, Malietoa Hingano, Zane Kapeli; doelskoppe: Takulua (2), Latiume Fosita.