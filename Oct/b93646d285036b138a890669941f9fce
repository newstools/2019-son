SASSA het sowat R1 miljard bespaar met die verwydering van uitbetaalpunte. Son het dié week berig begunstigdes in areas soos Delft, Robertson en Genadendal sukkel nou om hulle geld te kry nadat die kontantbetaalpunte in hulle gebiede gesluit het. ’n Ondersoek deur die UWK en Black Sash het dié bevinding gemaak. Kopseer Sassa het vroeër aangekondig begunstigdes kan hulle geld by poskantore trek. Dis nadat die grondwethof bevind het die kontrak tussen Sassa en Cash Paymaster Services (CPS) is onwettig. ’n Sassa-woordvoerder, Shivani Wahab, sê die betaalpunte wat deur CPS verskaf is, was ’n kopseer. Sy sê: “Die kontrak met CPS was gerieflik vir begunstigdes, want die uitbetalings is by mobiele punte gemaak. Maar dit het ook met onvoorsiene gevolge gekom, onder meer ongemagtigde aftrekkings.” Wahab sê dit het Sassa sowat R40 000 gekos om elke mobiele punt te service. “Dis benewens die koste van personeellede en reiskostes,” sê Wahab verder.