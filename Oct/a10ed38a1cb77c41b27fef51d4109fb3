VERSKEIE woongebiede in en om die Moederstad het Vrydag en gister omtrént soos riviere gelyk nadat dit ure aaneen hard gereën het. Terwyl die oorstromings vir baie mense ’n groot ongerief was, was daar ’n paar wat ’n plan gehad het om deur die storm te kom. In Kensington het ’n man ’n kano gebruik om die paaie te navigate. Van die gebiede wat oorstroom was, sluit Ravens­mead, Uitsig, Parow, Bonteheuwel, Goodwood, Wynberg, Eersterivier en die Strand in. Informele nedersettings wat geraak is, sluit Khayeli­tsha, Mfuleni en Lwandle in. Riool In die Strand was dit veral inwoners vanaf 6de tot 12de Straat wat gesukkel het om hulle huise te bereik. In die Strand se middedorp het dreine se deksels gelig en riool in die strate afgeloop. 