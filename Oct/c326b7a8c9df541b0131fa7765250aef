MOGAMAD de Goede hoop sy blink debuut vir Stellenbosch FC in die Premiersokker­liga (PSL) gaan nou tot meer gereelde speelkans lei. Nie net het De Goede sy debuut gemaak nie, hy is ook aangestel as kaptein vir die game Woensdag teen Polokwane City in Polokwane. En De Goede kon nie vir ’n beter eerste game in die PSL gevra het nie. Hy het ’n speler-van-die-wedstryd-vertoning gelewer en Stellies ook tot ’n heel eerste oorwinning in die PSL gelei. Eer Stellenbosch het Rise And Shine met 2-0 geklop. Waseem Isaacs en Iqraam Rayners het die doele aangeteken. De Goede sê: “Om die span te kon lei in my heel eerste game was ’n groot eer. Om boonop nog die eerste oorwinning ook te behaal, maak dit baie spesiaal. “Ek het geweet ek moet my kant bring en die coach sodoende wys ek verdien meer gereeld speelkans.” Dit was ’n baie moeilike seisoen tot dusver vir De Goede, want beserings het sy speelkans beperk. Hy sê: “Dis moeilik om met beserings langs die kantlyn te sit, maar ek beskou myself as ’n vegter, en ek leef vir daai uitdaging. Taak “Om in die PSL te speel, was nog altyd my groot droom en nou het ek dit bewaarheid.” ’n Moeilike taak lê môre voor teen Orlando Pirates in die Athlone-stadion. Dié game skop 15:00 af.