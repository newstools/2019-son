YOKOHAMA.  –  Suid-Afrika gaan volgende week teen Japan in die kwarteindronde van die Word Cup te staan kom. Na 24 uur waar die land tot in sy fondament deur die verwoestende tifoon, Hagabis, geskud is, het Japan se rugbyspan die nasie se harte weer bly gemaak. Die Brave Blossoms het Sondag vir die eerste keer in die geskiedenis na die kwarteindronde van ’n World Cup deurgedring. Die gasheerland het Skotland met 28-21 in ’n Groep A-kragmeting geklop nadat hy in die rustyd met 28-7 voor was. Dit was die eerste keer in sewe probeerslae dat Japan daarin kon slaag om Skotland te klop. Michael Leitch, die kaptein van Japan, het agterna oor sy span se vertoning gesê: “Dit was ’n tough tyd vir almal met die tifoon. Vir ons was dit vandag net baie meer as ’n game van rugby. Ons het dit vir die mense van Japan gedoen veral die wat deur die tifoon geaffekteer is. “Dit game het nie gegaan oor die manne wat uitstekende vaardighede ten toon gestel het nie, maar die emosie en fisieke inklimspel het vandag die deurslag gegee. “Ons gaan volgende week Asië en Japan in die kwarteindronde verteenwoordig. Ons gaan beslis alles gee,” het ’n trotse Leitch gesê. Jamie Joseph, die coach van Japan was agterna uiteraard in sy noppies oor sy span se prestasie. “Ja, dit is beslis ongelooflik vir die span en die land. Ons celebrate die oorwinning, maar ons dink ook aan die mense wat deur ’n moeilike tyd weens die tifoon gegaan het. “Die manne het vandag 150% gegee. En dit is wat dit verg om ’n toets te wen. Die manne speel met geloof en selfvertroue. Die Japanese het nie altyd in hulself geglo nie. Maar hoe meer hulle wen, hoe groter gaan daai vertroue in hul vermoëns word.” Die gasheerland het die eerstse helte heeltemal gedomineer. Die tuisspan het 74 % van die balsbesit geniet. Skotland het die bal net 54 meter in die eerste hellfte gedra, met Japan wat die bal ’n allemintige 339 metres gedra het. Greg Laidlaw, kaptein van Japan, sê hulle kon eenvoudig net nie balbesit in die eerste helfte kry nie. “Ons kon net nie die bal in ons hande kry nie. Ons het geweet hulle gaan vinnig speel. Maar hulle was halftyd net te ver voor. Die skrums was ’n groot gemors,” het Laidlaw gesê. Die teleurgestelde coach van Skotland, Gregor Townsend, het oor sy span se performance gesê: “Japan was uitstekend. Ons het hulle net te veel van ’n voorsprong gegee. In die eerste helfte kon ons net nie ons bal in ons hand kry nie. Die manne het goed gedoen om terug te veg. End it sou ’n great comeback gewees het, maar Japan het die oorwinning verdien.” PUNTEMAKERS: JAPAN - drieë: Kotaro Matsushima, Keita Inagaki, Kenki Fukuoka (2), doelskoppe: Yu Tamura (4) SKOTLAND - drieë: Finn Russell, WP Nel, Zander Fagerson, doelskoppe: Greig Laidlaw (3)