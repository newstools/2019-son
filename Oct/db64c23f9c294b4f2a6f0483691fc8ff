MARIAH Carey en Nick Cannon het in 2016 baie fans se harte gebreek toe hulle geskei het. Maar dit lyk asof ou Nick lus het om weer te probeer. Channel24 berig die Amerikaanse rapper en akteur het onlangs in ’n podcast gesê hy sal weer saam met sy agjarige tweeling se mammie try. “Om eerlik te wees, ek sal seker nie weer trou nie omdat ek nog daaraan werk om ’n beter man te word. “Maar as ek moes, sal ek terug huis toe gaan voordat ek dit weer doen (met iemand anders). As sy sê ons gaan maan toe, sal ek dit doen.” Ongelukkig vir Nick is Mariah nie in dieselfde WhatsApp-groep nie. TMZ het haar gevra of daar ’n kans is dat sy en Nick weer gaan ophook. Sy sê toe: “Weer trou? Hy maak ’n grap. Hy’s net laf.” Op ’n vraag of sy dan vir ewig single gaan bly, sak sy af: “Wat is hy dan skielik? My laaste hoop?”