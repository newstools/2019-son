’N MIDDELJARIGE man is in sy huis in die kusdorpie Kenton-on-Sea vermoor. Die man, Johannes Petrus van der Merwe (54), het alleen gebly. Toe ’n familielid Van der Merwe nie in die hande kon kry nie, het die familielid na sy huis gegaan en daar op sy lyk afgekom. Kapt. Mali Govender, ’n polisiewoordvoerder, sê die voor- en agterdeur van die huis was albei oop en dit lyk nie asof daar enige tekens van gedwonge toegang tot die huis was nie. Bewyse Die slagoffer was vas­gebind, maar dit lyk op die oog af nie of enige iets uit sy huis gesteel is nie. Forensiese experts is na die toneel gestuur om bewyse te versamel. Die motief vir die moord is nog nie vasgestel nie en enige een met inligting word versoek om hulle naaste polisiestasie te kontak.