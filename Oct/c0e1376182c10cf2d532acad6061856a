DIE All Blacks het gister ondanks ’n horde hanteerfoute maklik met Kanada afgereken. Die kaptein, Kieran Read, en sy All Black-span het die groep B-wedstryd in Oita met 63-0 gewen. Die wedstryd is in warm toestande gespeel en albei spanne het weens die hoë humiditeit gesukkel om die nat bal te beheer. Daarvan getuig die 16 keer wat die pakke voorspelers moes skrum. Wanneer hulle nie die bal laat val het nie, het die All Blacks tog by tye sprankelende rugby gespeel. Die losskakel Richie Mo’unga is aangewys as die speler van die wedstryd.