BENNI McCarthy (afrigter) beskryf sy Cape Town City-span se nederlaag van 0-1 teen Maritzburg United as ’n “bad night”. Maar die realiteit is dat McCarthy besig is om uit idees te raak met die Citizens. Natuurlik moet Cape Town City se spelers ook ver­antwoordelikheid aanvaar en die blaam dra omdat hulle eenvoudig nie die mas opkom en doen wat McCarthy verwag nie. Maar die buck stop by McCarthy. Daar word na hom gekyk vir oplossings en antwoorde – en op die oomblik het hierdie rekord goal scorer van Bafana Bafana nie die vermoë om die beste uit sy span te kry nie. McCarthy se aanhoudende verandering van sy kombinasies help ook nie. Oorgeneem Die feit dat die Citizens ná nege wedstryde in alle kompetisies steeds segeloos is, is ’n bewys van McCarthy-hulle se geploeter. Toe McCarthy gepols is oor City se huidige periode, wat die moeilikste is sedert hy die leisels oorgeneem het, het hy só gereageer: “Dis die moeilikste tyd in my lewe, om nie eens van my coaching career te praat nie! “Ek is nog net twee en ’n half jaar in die job en dit was bound om moeilik te wees – soos nou. Dit was nooit maklik nie. “Dit was te wagte en, ja, dis moeilik – veral as jy ’n redelik goeie groep spelers bymekaargemaak het. “Ek het ’n goeie groep seuns. Hulle is hardwerkend, maar net wanneer hulle wil. “Die sokker wat hulle speel, is so amazing, want hulle bring mense na die stadion. “Ongelukkig is die results nie daar nie, en dít is die belangrikste.”