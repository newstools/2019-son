DIE grapgat Kevin Hart gaan die res van die jaar buite aksie wees nadat hy laas maand in ’n motorongeluk beseer is. Jared Black en Kevin se personal trainer, Rebecca Broxterman, was saam met die 40-jarige akteur in die kar. BET berig Kevin en Black het “ernstige rugbeserings” opgedoen. Broxterman is nie ernstig beseer nie. Volgens E! News kan Kevin al loop, maar hy sit meestal gedurende die dag. Hy het ’n rugoperasie ondergaan en sal na verwagting ten volle herstel. Om weer 100% te wees, moet Kevin tyd afvat vir fisio. Black het verlede maand Kevin se 1970 Plymouth Barracuda in Malibu Hills bestuur toe hy beheer daaroor verloor het. Dit het van die pad afgery en teen ’n wal gebots. Kevin het die tweedeur coupé as 40ste verjaardaggeskenk vir homself gekoop. Sy lawyer, Andrew Brettler, sê Kevin sal nog hier en daar aan Jumanji: The Next Level werk. Hy sal vroeg in 2020 100% terug wees.