KNYSNA. – Lidmate is bekommerd nadat nagmaalwyn uit die kerk se kaste gesteel is. Die wyn is Maandag by die Golgotha Church in Zion in Nekkies, Knysna, gesteel. Lidmate vermoed iemand van die kerk help die diewe omdat daar geen teken van inbraak is nie. Diktators Die gemeente betaal self vir die wyn. Hulle het nou ’n wag aangestel. Hulle beskuldig ook die ouderlinge van die kerk daarvan dat hulle soos diktators optree, die kerk wanbestuur en veroorsaak dat faksies in die kerk vorm. Siwelo Njeno, ’n ouderling, sê dis ook nie die eerste keer dat nagmaalwyn verdwyn nie. “Ons vermoed dis ’n in­side job. Een van ons werk saam met die skurke. “Dis swak dat die wyn uit die konsistoriekamer verdwyn. Van die ouderlinge het sleutels,” het Njeno bygevoeg. Hy sê hulle weet nog nie wie die wyn steel nie, maar van die jong mense wys vinger na een van die ouderlinge. “Ons is ’n kerk en mag nie judge nie. Maar wie ook al dit steel, moet dit terugbring. Boks “Daar was geen inbraak nie, maar die wyn raak steeds weg.” Hy sê die persoon het die boks gevat en g’n spoor agtergelaat nie. ’n Lidmaat (26) sê dit bekommer hom dat Nagmaalwyn uit ’n heilige plek gesteel word. “Ouderlinge het sleutels en die kerk het nou ’n sekerheidswag gekry wat bewegings van die mense rondom die kerk moet dophou. “As jong mense sal ons ook moeite doen om seker te maak dat dit nie weer in ons kerk gebeur nie.”