OM ’N geliefde te verloor, kan jou heeltemal platslaan. Maar dit kan ook ’n trigger wees om ’n nuwe loopbaan te begin en ’n opwindende hoofstuk in jou lewe. Dit is natuurlik as jy die moed het om dit te gryp. Dis wat gebeur het met Mageretha Markus (34), wat gebore is en grootgeword het in Moorreesburg in die Swartland. Vyf jaar gelede het sy ’n belowende loopbaan gehad by ’n kleinhandelaar in Tygervallei, maar ’n tragedie het haar getref. Oudste Sy sê haar ma is oorlede en haar pa het weggetrek. Sy was verplig om terug Moorreesburg toe te gaan en haar familie te ondersteun. Sy is die oudste van ses broers en susters. Markus het by Swartland Windows begin en haar deeglikheid en self-dissipline is gou raakgesien. Sy het ook hard op haar werk gefokus. Sy vertel dis belangrik om ’n goeie support sys­tem te hê om jou te help fokus en om nie jou issues by die huis werk toe te bring nie. Markus supervise die span wat op die produksielyn werk wat staalgaragedeure maak wat oprol. Sedert die produksielyn ’n paar maande terug begin werk het, het hulle die aantal kwotas wat gehaal moes word, verbygesteek. “Ek brag nou, maar ek het vertroue in die span en wat ons die afgelope drie maande vermag het. “Die aanvraag vir die deure word meer. Ons maak 60 units ’n dag en jy moet hard en slim werk.” Gereed Sy sê haar gesin is die rede dat sy in die oggende opstaan en haar beste gee. Sy dink altyd aan maniere om die werk te verbeter. “As ons klaar is met ’n skof, maak ons gereed vir die volgende dag. Dis ’n system wat werk.”