DIE polisie is opsoek na twee verdagtes nadat 'n skietery by Virgin Active in Meyersdal in Ekurhuleni die lewe van 'n 34-jarige man geëis het. Brig. Mathapelo Peters, 'n polisiewoordvoerder, sê: "Die voorlopige ondersoek toon dat die oorledene ten tye van die voorval in sy kar gesit het toe 'n onbekende verdagte op hom losgebrand het." Die verdagte het in 'n wit VW GTI Golf geklim en weggejaag. "Die polisie ondersoek 'n saak van moord. "Op die stadium is die motief vir die voorval nog onbekend. "Die polisie is nog opsoek na verdagtes en enigeen met inligting, wat tot 'n arrestasie kan lei word aangemoedig om Crime Stop te kontak by 08600 10111." News24 berig die slagoffer was 'n bekende bodybuilder in die Meyersdal-omgewing. Virgin Active het by monde van hul woordvoerder, Carla White, gesê: "Virgin Active gaan nie kommentaar lewer oor die voorval nie."