’N STAAL-KRAKEN (’n mitiese seemonster) van oor die 24m het saam met ’n ou skip uit die Tweede Wêreldoorlog in die Karibiese See gesink. Die vlootskip en sy monsteragtige passasier is in April vanjaar onder water geplaas om ’n nuwe koraal ekosisteem te begin. Dit sal ook dien as ’n onderwyssentrum vir mariene navorsers en plaaslike studente van die omliggende Britse Maagde-eilande. Dié projek genaamd BVI Art Reef beoog om beelde soos dié poreuse kraken te gebruik as ’n basis om oorgeplante koraal te laat groei. – thisiscolossal.com