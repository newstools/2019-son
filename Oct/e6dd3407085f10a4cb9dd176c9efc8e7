‘N MATRIEKLEERDER van ‘n hoërskool in Ekurhuleni het Vrydag tydens haar eksamen gekraam. Panyaza Lesufi, LUR van die Gautengse onderwysdepartment, het die nuus bevestig. Die omstandighede rondom die voorval is nog onbekend asook by watter skool die voorval plaasgevind het. Lesufi sê in nog ‘n voorval het ‘n matriekleerder tydens ‘n rooftog by die huis gesterf. Leerders het Vrydag hul eerste vraestel vir Wiskunde, Wiskundegeletterheid en Tegniese Wiskunde geskryf. – News24