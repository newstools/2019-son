DIE DA in die Kaapse metro stem nie saam hulle leier is useless nie. Die verteenwoordigers van 54% van die DA-takke in die metro-streek het teen ’n mosie van wantroue in Grant Twigg as streekvoorsitter in die Kaapse metro gestem. Dié mosie is deur Twigg se kollegas in die Kaapse stadsraad Rose­ Rau en Felicity Purchase ingedien. In die mosie noem dié twee dat Twigg sy posisie en mayco-kantoor vir sy herverkiesingsveldtog gebruik. “Twigg verdeel die streek, partystrukture en DA- koukus met ’n faksie-agenda. “Hy kan ook nie onderskei tussen party en staat nie.” Rau en Purchase is albei voor die vergadering gevra of dié concerns hulle persoonlike opinie is of dié van die takke. Maar die twee kap zip en sê net: “Dit is ’n interne DA-aangeleentheid.” Toe die saak egter by vote kom, het die DA se strukture gepraat. Net 106 het met die mosie saamgestem en 124 was daarteen. Twigg se ondersteuners het vooraf en tot gister nog sy leierskap geprys. Mercia Kleinsmith, wyksraadslid vir Bellville-Suid en een van Twigg se mees vocal supporters, skryf op Facebook: “Twigg, (Bonginkosi) Madikizela en (Mmusi) Maimane lei van voor. Die ander wat terugbaklei, staan in die skadu.” Antonio van der Rheede, wyksraadlid vir Hanover Park, sê weer: “Die strukture het gepraat en het volle vertroue in Grant Twigg.” Son het Vrydag berig Rau en Purchase se concerns is nie vooraf met Twigg bespreek nie. Ná die vergadering sê Twigg: Die meeting was goed en die debat was goed. “My mandaat is herbevestig om voort te gaan om die streek te lei.”