BOB Hewitt (79) gaan in die tjoekie bly. Die hersieningsraad vir korrektiewe toesig en parool (HRKTP) het eindelik 'n besluit geneem oor Robert Anthony John Hewitt se toekoms. Drie jaar Onder andere ’n regter, sielkundige, verteenwoordiger van die departement van korrek­tiewe dienste en ’n lid van die publiek het dít besluit nadat hulle alles saam oorweeg het. Hewitt, ’n voormalige tennisspeler en -afrigter, gaan nog drie jaar in die Noordeinde Korrektiewe Sentrum bly, tensy hy weer aansoek doen vir parool. Singabakho Nxumalo, woordvoerder van die departement van korrektiewe dienste, sê die HRKTP het die aansoek afgekeur nadat hulle dit kragtens artikel 75(4) van die Wet op Korrektiewe Dienste (111 van 1998) en artikel 229 en die Wet op Strafregprosedure oorweeg het. “Die HRKTP het beklemtoon dat die slagoffers van die misdaad betrokke  moet wees by die proses van regstellende geregtigheid. “Die saak moet, sodra die raad al die aanbevelings oorweeg het, weer  by hulle geregistreer word.” Hewitt is in 2015 skuldig bevind aan die verkragting van twee vroue en die on­sedelike aanranding van ’n derde vrou. Al drie vroue was minderjarig toe die misdade in die 1980’s en 1990’s gepleeg is. Hewitt was in dié tyd hulle tennisafrigter. Hy is ses jaar tronkstraf opgelê. Nadat hy twee jaar tronkstraf uitgedien het, het hy in September verlede jaar aansoek gedoen vir parool. Een van die voorwaardes vir die vrylating op parool is dat ’n inmate minstens ’n derde van sy tyd moes gesit het. Hewitt sou aanvanklik op 23 September vanjaar vrygelaat geword het. ’n Lawyer van een die slagoffers het gevra dat korrektiewe dienste se besluit hersien word. Verlede week het die HRKTP eindelik besluit. Regter Siraj Desai is die voorsitter van die HRKTP. Desai het Vrydag op ’n nuuskonferensie by die St. Albans Gevangenis gesê: “Vyf van ons het deelgeneem aan die proses. Soos die wet vereis, het ons oor die saak gedebatteer. “Omdat dit ’n vreemde saak is dié, het ons toegelaat dat die slagoffers se lawyers ook teenwoordig is.” Verskeie faktore word oorweeg voordat parool aan ’n inmate toegestaan word. Dit sluit ouderdom, gesondheid en gedrag in. Die slagoffers se siening word ook in ag geneem. Die paroolproses vereis ook dat die oortreder sielkundig geëvalueer word. Tania Koen en Olga de Wet is die prokureurs wat Hewitt se slagoffers verteenwoordig. Lewenslange Koen het benadruk: “Die slagoffers was 11 en 12 jaar oud toe hulle verkrag is. Hy was in sy 40’s toe hy dit aan hulle gedoen het. “Gegewe die geslagsgebaseerde geweld en verkragting van kinders in die land, moet ’n behoorlike boodskap gestuur word dat ons dit nie sal duld nie. ”Ons wil hê hy moet die volle ses jaar uitdien. Die slagoffers dien lewenslange vonnisse uit.”