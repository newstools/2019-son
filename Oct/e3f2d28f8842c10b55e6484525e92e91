DIE Suid-Afrikaanse skeidsregter Jaco Peyper se dom oomblik het dalk daartoe gelei dat die Springbokke nou met 'n Franse skeidsregter opgesaal is vir Sondag se halfeindstryd van die World Cup teen Wallis. World Rugby het Dinsdag aangekondig dat Jerome Garces die fluitjie vir die Bokke en Wallis se game in Yokohama in Japan sal blaas. Rassie Erasmus (afrigter) se span spog met 'n baie swak rekord wanneer die Fransman in beheer van wedstryd is. En mens hoef ook nie te ver terug te gaan om dit vas te stel nie. Garces was in beheer toe die Bokke hul openingswedstryd van die jaar se toernooi teen All Blacks verloor het. Die storie loop nou dat Peyper in een van die halfeindstryde sou blaas. Die boorling van die Vrystaat het egter homself in omstredenheid laat dompel deur met 'n klomp Walliese fans te staan en pose vir 'n foto na Sondag se kwarteindstryd tussen die Walliesers en Frankryk. In die foto joke Peyper en die fans ook nog oor die rooikaart wat hy aan Sebastien Vahaamahina uitgedeel het vir 'n Walliese speler met die elmboog in die gesig slaan. Die verwagting is dat Peyper Saterdag se halfeindstryd tussen Nieu-Seeland en Engeland sou blaas en Andrew Barnes van Engeland dalk die game tussen die Bokke en Wallis sou hanteer. Nigel Owens sal nou die All Blacks en Engeland se tweestryd hanteer. Nou is die Bokke weer opgeskeep met 'n Franse breier en dit het omtrent mense op sosiale media warm onder die kraag. Volgens 'n verklaring deur World Rugby was Peyper egter nie in die running om 'n halfeindstryd te hanteer nie. Die beheerligaam sÃª ook verder in sy verklaring dat Peyper verskoning gevra het vir sy optrede en dit onvanpas was. Albei halfeindstryde word in Yokohama se International Stadium gespeel. Saterdag se wedstryd tussen die All Blacks en Engeland word vanaf 10:00 uitgesaai. Sondag se wedstryd tussen die Bokke en Wallis word vanaf 11:00 uitgesaai.  