‘N VROU is die naweek by ‘n tronk in Durban gearresteer toe sy dwelms by die gevangenis probeer insmokkel het. Singabakho Nxumalo, ‘n woordvoerder van korrektiewe dienste, sê die vrou is betrap met 200 dwelmkapsules weggesteek in haar onderklere. Volgens Nxumalo is dit die tweede voorval van sy soort die afgelope twee weke. Hy sê die departement probeer verskillende metodes om te verhoed dat dwelms by gevangenisse ingesmokkel word. In 'n ander voorval is twee mans Sondag by die St Albans-gevagenis in Port Elizabeth gearresteer toe hulle met dagga, 'n selfoon, mes en twee selfoonchargers betrap is. SowetanLive berig dat die department sal voortgaan om te fokus op sekuriteit by korrektiewe instellings. “Dit sluit in dat bestuurders meer sigbaar en meer betrokke sal wees by bedryfsaktiwiteite.”  