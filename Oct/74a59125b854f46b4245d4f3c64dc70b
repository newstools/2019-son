MET ’n wysvinger wat morsaf geskiet is en ’n arm wat se spiere gesnap het, is dit vir hom onmoontlik om ’n vuur­wapen te gebruik. Só het die 29-jarige Given Cornelius van Booysenpark Vrydag in die Baaise hoog­geregshof getuig. Hy en Bradley Berges (23) van Schauderville is aangekla van die moord op Reagan Russell en Reagan Fourie. Vrygelaat Hulle is op 4 November 2017 in ’n after tears-funksie in ’n garage by ’n huis in Dinsmoreweg in Schauderville doodgeskiet. Volgens Cornelius was hy nie daarby betrokke nie. Hy het getuig hy is die dag van die moord op borgtog vry­gelaat nadat hy in die St. Albans-gevangenis was. Sy lawyer, Peet Schoonraad, het ’n dokument aan die hof voorgehou dat sy kliënt daardie dag omstreeks 15:45 vrygelaat is. Hy het gesê hy het die St. Albans-gebou omstreeks 15:55 verlaat nadat sy ma sy bail van R300 by die money office betaal het. Volgens hom het hulle om en by 16:40 by sy ouer­huis in Booysenpark stilgehou. Hy het gesê nadat hy gewas en geëet het, het hy gaan slaap en eers die next oggend aguur wakker geword. Cornelius het gesê nadat hy by sy ouerhuis gekom het, het hy nooit weer daardie dag die huis verlaat nie. Hy het getuig luidens sy voorwaardes vir huisarres kan hy daagliks tussen ses­uur die oggend en sesuur die aand uithuisig wees, maar hy moet tussen sesuur die aand en sesuur die volgende oggend by die huis wees. Volgens Cornelius was hy nog nooit lid van ’n bende nie. Hy het die hof beserings aan sy regterarm gewys nadat Schoonraad hom daaroor uitgevra het. Cornelius het getuig hy is in sy regterarm gesteek en dat sy regterwysvinger by ’n ander geleentheid morsaf geskiet is. Hy het gesê dié voorvalle het in Februarie of Maart 2017 plaasgevind. Volgens Cornelius het hy weens dié beserings nie die volle gebruik van sy regterarm nie. Hy het verduidelik sy regterhand kan nie vanself oopgaan nie. Hy moet die hand met sy linkerhand oopmaak omdat die spiere in sy regterarm gesnap het. Volgens hom kon hy in November 2017 niks met die arm doen nie. Hy het getuig hy is nie in staat om met sy regterarm ’n gun te gebruik nie; dis volgens hom onmoontlik. Neef Volgens Cornelius ken hy Berges van sien. Hy het gesê hy en Berges was nog nooit vriende nie, maar hy was vriende met Berges se neef. Cornelius het getuig dit is onmoontlik dat hy die middag van 4 November 2017 by die Glendenning-woonstelle was. Hy het gesê dit is ook onmoontlik dat hy die aand van die skietvoorval in Berges se geselskap was. Volgens Cornelius het hy nog nooit ’n gun besit nie. Hy het ook nie opleiding gekry hoe om ’n vuur­wapen te hanteer nie. Die saak dien voor regter Irma Schoeman. Adv. Garth Baartman kla aan.