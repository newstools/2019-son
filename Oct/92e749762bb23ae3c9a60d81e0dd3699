DIE Aussie-losskakel Christian Lealiifano is ’n man wat tawwe tye ken. Sien, dié 32-jarige Brumby is ’n kanker survivor. Leukemie is in 2016 by hom gediagnoseer nadat hy begin kla het van ’n konstante moegheid. Vriende en kenners het dit egter toegeskryf aan die feit dat Lealiifano in daai stadium ’n nuwe daddy was. Sy laitie was toe nog net twee maande oud. ’n Bloedtoets het egter sy ergste vrese bewaarheid. Van daar het dinge baie vinnig gebeur. Hy moes 48 uur later sy eerste chemoterapie-behandeling ontvang. Hy het sy suster gevra vir ’n beenmurgoorplanting. Opofferinge Die feit dat hy vandag in Japan is, is niks minder as ’n wonderwerk nie. “Dis beslis iets wat ek nie vir granted vat nie. Dit kos baie harde werk, baie opofferinge, en ondersteuning van almal. “Ek is baie, baie trots op die feit dat ek weer kan speel,” het Lealiifano aan rugbyworldcup.com gesê. “Gebed help my elke dag. Dit hou my grounded – en dat ek vandag hier is, gee my baie selfvertroue.” Die Aussie kan nou sy ervaringe met ander deel – en dis presies wat hy doen. Hy was een van die eerstes wat die Tongaan Nasi Manu gebel nadat testikulêre kanker by Manu gediagnoseer is. “Dis bloot ’n bonus dat ek vandag hier is.”