DIE Suid-Afrikaanse ligswaargewigbokskampioen Nicholas Radley het Saterdagaand by Emperors Palace sy eerste nederlaag in die geldkryt gely. Rowan Campbell het die Kapenaar in Rodney Berman se Golden Gloves-toernooi in die vierde ronde met ’n tegniese uitklophou geklop. Campbell is die nasio­nale supermiddelgewigkampioen. Albei boksers was tot voor die geveg nog onoorwonne. Radley het nou 1 geveg uit 10 verloor, terwyl Campbell ná 12 kragmetings nog onoorwonne is.