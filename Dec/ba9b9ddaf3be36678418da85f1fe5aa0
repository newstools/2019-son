DALE Steyn het Sisanda Magala lof toegeswaai en beskou hom as een van die juwele van die Cape Town Blitz se 2019 veldtog. Steyn wat Sondag ’n uitstekende vertoning teen die Tshwane Spartans gelewer het, sê Magala is een van die reeks se fondse. “Hy moan nie om te kom boul wanneer die kolwers in die 18d of die 19de boulbeurte die boulers probeer aanvat en onder druk sit nie. Hy is boonop ’n baie ekonomiese bouler. Ek is baie beïndruk met hom,” het Steyn gesê. Steyn het self uitstekend teen die Spartans vertoon. Hy 3/10 in sy vier beurte geneem in die Blitz se sege van 15 lopies oor die Spartans. Magala het op sy beurt het 1/27 geneem. Die Blitz moet hul oorblywende twee wedstryde wen as hulle die uitspeelronde wil haal. Maar al wen hulle ook die wedstryde moet die Kapenaars steeds op die gunsies van ander spanne staatmaak om te kwalifiseer. Met 17 punte ná ag wedstryde beklee hulle die vierde plek. Vrydag kom die Blitz teen die Nelson Mandela Bay Giants te staan op Nuweland. Dit gaan ’n uiters moeilike wedstryd wees om te wen, want die Giants speel goeie krieket. Dit is veral die twee boulers Imran Tahir (draaier) en Junior Dala (naatbouler) wat goed opdreef is. Dala spog met die tweede meeste paaltjies (11) en Tahir is derde. Steyn loop voor met 15 paaltjies. Die Blitz se laaste wedstryd is teen Spartans op 8 Desember in Pretoria.