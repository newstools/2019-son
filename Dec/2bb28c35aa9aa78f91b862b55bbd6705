KLOP! se laaste episode vanjaar word vanaand 20:30 op kykNET & Kie (DStv-kanaal 145) uitgesaai. In die episode is daar ’n baie oulike en opgewekte insetsel oor Atlantis se trompoppies, die Avondale Senior Majorettes. Hulle is van verskeie skole in die area en beskou die groep as hulle sisterhood. Hulle het vanjaar vyf goue medaljes, ’n silwer en brons op die nasionale kampioenskappe verower. KLOP! se Namakwalandse aanbieder, Lyntjie Jaars, kuier ook by die langarm­koning van die Noord-Kaap, Jimmy Newman by sy huis in Concordia. Omstrede Oom Jimmy maak steeds musiek en perform ook van sy (en fans) se gunsteling-treffers. Die gospelsanger Neville D gaan ook in die ateljee wees. Hy gaan onder meer gesels oor die omstrede song “Die Here is Kwai”. ’n Herhaling van die episode word Sondag 19:30 uitgesaai. Die KLOP!-span is op 22 Januarie terug.