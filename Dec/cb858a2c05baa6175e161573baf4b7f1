MIKE Pompeo, Amerika se minister van buitelandse sake, het luidens berigte gesê Rusland en China het bloed aan hulle hande. Dít kom nadat die lande ’n resolusie van die Verenigde Nasies geblok het. Die resolusie sou vir nog ’n jaar hulp aan 4 miljoen Siriërs verseker het. Pompeo het Saterdag in ’n verklaring gesê dit is ’n skande dat die lande die Veiligheidsraad se resolusie vir humanitêre hulp geveto het.