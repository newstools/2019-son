’N BAIE hoë beampte in Atlantis se cop shop is in die sop oor hy ’n kollega na bewering seksueel geteister het. ’n Aanklag van seksuele teistering en een van naamskending staar hom in die gesig. Hy het ’n vroulike kollega na bewering op WhatsApp as ’n n****r en t**f uitgekryt. Van die teksboodskappe het op 21 September in die sosiale media verskyn terwyl die 26-jarige konstabel aan diens was. Volgens die konstabel se ma word haar dogter geviktimiseer nadat sy ’n saak teen haar meerdere aanhangig gemaak het. Die omgekrapte ma sê: “Die saak sloer nou al maande en my dogter ly daaronder. “Dit lyk asof die polisie die saak onder die mat wil invee en daar niks van gaan kom nie.” Luidens die konstabel se verklaring het die man haar ook al op Whats­App as ’n p**s uitgeskel en haar ’n h**r en b*tch genoem. Die cop se ma sê: “Hy het geen respek vir vroue nie. “Hy verneder my dogter voor haar kollegas deur my ’n boerboel en block te noem. “Hy het my dogter al in haar gesig uitgelag toe sy wou weet hoekom hy haar so haat. “Hy weier ook om haar verlof te teken alvorens sy ’n foto van haar vagina vir hom stuur. “Hy wil ook hê sy moet seksgunsies vir hom doen. Aangestel “My hart breek om my kind so depressief te sien. Sy’s vir niks meer lus nie. Haar gesin ly daaronder.” Volgens kapt. FC van Wyk, polisiewoordvoerder, is ’n senior polisiebeampte aangestel om die betrokke saak te ondersoek. Van Wyk sê: “Dis ’n interne saak en kan nie met die media of enige ander buiteparty bespreek word nie.”