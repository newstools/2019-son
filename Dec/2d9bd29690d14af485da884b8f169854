VERNON Philander het aangekondig dat hy ná die toetsreeks teen Engeland gaan uittree uit internasionale krieket. Die 34-jarige Philander het 97 wedstryde vir die Proteas oor die drie formate gespeel en het in sy 12 jaar lange loopbaan 261 paaltjies platgetrek. Die all-rounder het ook 1 784 lopies met die kolf aangeteken. "Ek voel dit is 'n geskikte tyd om 'n ongelooflike reis af te sluit," het Philander in 'n verklaring gesê. "Ek wil dankie sê aan my Hemelse Vader dat hy my geseën het met die kans om die afgelope 12 jaar my land te verteenwoordig. Dit was 'n eer en voorreg om saam met die heel bestes in die spel te speel sowel as om vir 'n aantal jare deel te wees van die beste span. 