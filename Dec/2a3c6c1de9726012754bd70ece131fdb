DIE dogter van die oud-breier van die Springbokke, Peter de Villiers, is Sondagoggend oorlede. Limfoonkanker is in 2018 by Odille Monk, gediagnoseer nadat 'n gewas in haar borskas gevind is. De Villiers het sy pilates-instrukteur dogter met elk van haar chemo-sessies bygestaan. Odille moes sedert haar kankerdiagnose agt chemo-sessie elke derde week ontvang. Peter het seker gemaak hy mis nie een nie en het vir ure langs haar gesit en geselskap gehou. In 'n vorige onderhoud met Huisgenoot vertel de Villiers dat dit nie altyd maklik was nie. "Die krag van die Here het ons deur die moeilike tyd gedra." De Villiers het selfs so ver gegaan om sy hare af te skeer om bewusmaking oor kanker te bevorder. Intussen stroom huldeblyke in. Die sangeres, Amy Jones, sê: God het jou huistoe geroep my vriendin. Al wat ek jou hoor sê is 'Ek wil hê die reis waarop ek is moet ander hoop gee, om in liefde te lewe en die meeste van elke minuut te maak. Die lewe is kort.' Jy is die bravest mens wat ek ken Odille." Op Facebook het De Villiers sy profile foto swart gemaak. Pieter Lourens, skoolhoof en rugbylegende in die Paarl, skryf op Facebook: "Pieter en Theressa ons is so jammer. Dit is 'n proses wat vergesel word van hartseer, hartseer en pyn wat nie beskryf kan word nie. Haar herinneringe sal altyd met julle bly."