'N ONDERWYSER van KwaZulu-Natal is na bewering so erg deur haar man aangerand, dat sy die gebruik van haar linkerhand verloor het. Die 35-jarige vrou se skedel is ook in die wrede aanval gekraak. Boonop het haar tweejarige kinder die grusame aanval tydens die 16 dae veldtog teen geweld teen vroue en kinders aanskou. Die vrou is na die St. Augustine-hospitaal geneem waar sy 'n aantal operasies ondergaan het. "Sy het haar linkeram verloor. Sy het verskeie snye aan haar arms en agt wonde aan haar hand. Haar lewe sal nooit weer dieselfde wees nie," het 'n chirurg aan die media gesê. Ravi Pillay, waarnemende KwaZulu-Natalse premier, het die vrou in die hospitaal besoek. "Ons is dankbaar dat sy nog lewe. Sy is in goeie hande en ek wil die mediese span bedank vir hul uitstekende werk om haar een hand te red," sê Pillay. - News24