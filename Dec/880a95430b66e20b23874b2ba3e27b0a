DIE polisie in Peddie in die Oos-Kaap ondersoek twee sake van moord en ’n saak van verkragting nadat die lyke van ’n man en ’n vrou in vlak grafte naby ’n pad gevind is. Kapt. Khaya Tonjeni, polisiewoordvoerder, sê die lyk van die vrou is Dinsdag omstreeks lunch-tyd gevind toe ’n gemeenskapslid se hond daar begin grawe het. Die vrou word tussen die ouderdom van 30 en 35 geskat. Hoewel haar lyk in ’n vroeë stadium van ontbinding was, kon die polisie vasstel dat sy ook verkrag is. Tonjeni sê die man se lyk is drie dae voor dit ook in ’n vlak graf in Gcinisa Village gevind. Hy het sigbare wonde aan sy bolyf gehad. Die man (so 40 jaar oud) het ’n swart leerbaadjie en ’n klomp ringe aangehad. Die identiteit van die man en die vrou is nog onbekend, aangesien geen missing persons onlangs daar aangemeld is nie en niemand nog die lyke kon uitken nie. Tonjeni bevestig die polisie ondersoek tans of daar ’n link tussen die twee lyke is. Dis is ook moontlik dat die twee slagoffers nie van Peddie afkomstig is nie.