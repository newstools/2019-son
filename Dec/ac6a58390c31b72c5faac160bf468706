OOMBLIKKE voordat Maandag se bokstoernooi in Kampsbaai begin het, is die kryttoue getoets en 100% bevind. Só sê ’n beampte op voorwaarde dat hy anoniem bly. Kort voor die hoofgeveg waarin Ruann Visser sy Suid-Afrikaanse swaargewigtitel teen Tian Fick op die spel sou plaas, het Visser die toue getoets. Twee van die toue het gebreek en Visser het agteroor uit die kryt geval. Visser is beseer en daar kon nie met die geveg voortgegaan word nie. Aan Son is betroubaar gesê: “Wat op daardie oomblik gebeur het, was ’n act of God. “Ruann, Steve Kalakoda en ’n verteenwoordiger van die SA Boksraad het die toue getoets oomblikke voordat die toernooi om 14:00 sou begin. Gelukkig “Ruann het gevra dat die toue effe stywer gemaak word. Daarna het Mickey Klaas, SA Boks se plaaslike verteenwoordiger, toegesien dat die toue stywer gemaak word. “Dis toe wéér getoets en almal was gelukkig. Daar het ag gevegte plaasgevind voor die hoofgeveg – en daar was absoluut geen probleem met die toue nie. “Dit kon net ’n act of God gewees het,” sê hy. Die beampte sê sover hy weet, het die promotors hul ondersoek na die kryt-nagmerrie reeds afgehandel. Sodra Boks SA sy ondersoek gedoen het, sal ’n verklaring uitgereik word. Die toernooi is deur Insane Boxing Promotions in samewerking met Jackie Brice-promosies aangebied.