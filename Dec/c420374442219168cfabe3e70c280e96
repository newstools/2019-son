TEN spyte van ’n meswond aan haar kop het ’n vrou ’n aanvaller op haar plaas in Kabeljauws buite Jeffreysbaai geskiet. Volgens kapt. Gerda Swart, polisiewoordvoerder, was die 48-jarige vrou Vrydag omstreeks 20:30 in haar kantoor langs die plaashuis besig toe sy geluide buite hoor. Sy het gedink dis haar man, maar toe sien sy twee gewapende mans. Een het ’n vuurwapen gehad en die ander ’n skerp voorwerp. Hulle wou by die kantoor inkom. Weggehardloop Toe hulle haar gewaar, het die een met die gun verskeie skote op haar gevuur. Die een met die skerp voorwerp het haar in die kop gesteek, maar sy het hom in die bolyf geskiet. Die polisie soek nog na die gunman nadat hy weggehol het. Die vrou se man het die nooddienste gebel en sy is op die toneel behandel. Die gewonde aanvaller is onder polisiebewaking in die plaaslike hospitaal. Hy sal binnekort in die Humansdorp Landdroshof verskyn. Die polisie ondersoek ’n klag van poging tot moord en huisbraak. – News24