’N BESIGE twee dae wag op die Engelse Premierliga (EPL) se voorloper, Liverpool. Die Reds kom vandag in die Carabao Cup se halfeindronde teen Aston Villa te staan. Môre speel Jürgen Klopp (manager) se span in Fifa se Club World Cup in Katar. Om dinge makliker te maak, het Klopp besluit om ál sy sterre aan vandag se game te onttrek. Groot name soos Sadio Mané, Mo Salah, Virgil van Dijk en ander sal dus nie na Villa Park reis nie. Klopp gaan sy youngsters kans gee om te wys wat hulle kan doen. Intussen is Liverpool ná Saterdag se oorwinning (2-0) oor Watford steeds heel gemaklik voor in die EPL. Dis veral nadat Leicester City (tweede) met ’n draw teen Norwich City tevrede moes wees. Die titel kan maar solank aan die Reds gegee word, want die enigste battles wat oorbly, is vir spanne wat ’n plek soek in een van die twee Europese kompetisies – die Cham­pions League en Europa League. Leicester, Manchester City en Chelsea het tans plekke in volgende seisoen (2020-’21) se Champions League. Tottenham Hotspur, Manchester United en Wolves lê net buite die topvier. Arsenal het verder geval nadat Man City hom in die Emirates Stadium met 3-0 kom pak gee het. Daar sal gou gespeel moet word om vir die Gunners ’n nuwe manager te kry. Die voormalige Man United-speler Ryan Giggs sê City het gewys waarom hy die champ is. Giggs sê: “Die nederlaag teen United verlede week was ’n skok en hulle moes goed terugslaan. “Hulle het goeie spelers en hulle het dit teen Arsenal bewys.” Giggs se ou span kon Sondag teen Everton op Old Trafford egter net ’n gelykop uitslag (1-1) behaal. Die verdediger Victor Lindelof se own goal het Everton die voorsprong gegee. Dit het toe die jong ster Mason Greenwood se doel in die tweede helfte gekos om gelyk te maak. Spurs moes tot in beseringstyd veg om Wolves met 2-1 te klop.