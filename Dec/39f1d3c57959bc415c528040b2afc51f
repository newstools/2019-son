DIE Britse swaargewigbokser Anthony Joshua se wedsyfers vir Saterdagaand se rematch met Andy Ruiz in Saoedi-Arabië het dramaties geval ná sy skoknederlaag op 1 Junie in New York. Tóé was die onoorwonne Joshua die oorweldigende gunsteling teen ’n vet en oorgewig Ruiz en het as die 1/33-gunsteling deur die toue geklim. Nou het die bookies se vertroue in hom gedaal en is sy wedsyfers vir Saterdagaand ’n beskeie 4/9. In New York was Ruiz ’n 14-1-buiteperd, maar nou word hy as die 9/4-gunsteling beskou om sy titel te behou. Ná Joshua se nederlaag wonder talle kenners nou of die voormalige Olimpiese kampioen ooit weer dieselfde sal wees. Joshua se wedsyfers om Ruiz in die eerste ronde te klop, is 28/1, 22/1 om in die tweede ronde te wen en 18/1 in die derde. Sy wedsyfers om met ’n KO, TKO of op diskwalifisering te wen, is 4/5, en 4/1 om met punte te wen. Ruiz se jongste syfers is 3/1 om met ’n KO te wen en 14-1 om met punte as wenner uit die kryt te klim. Verdwyn Die beste prys beskikbaar is 10/3 dat die geveg die volle 12 rondes sal duur. Intussen het Joshua die wêreld gewaarsku om hom nie voortydig af te skryf nie. “Een nederlaag maak nie dat ’n cheetah se kolle verdwyn nie,” sê hy. .