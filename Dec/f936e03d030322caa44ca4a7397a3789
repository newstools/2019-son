DIE Amerikaanse winkelreus Walmart vra verskoning oor sweaters wat hy verkoop het met ’n Kersvader op wat lyne kokaïen doen. Op die top staan “Let It Snow”. Drie wit lyne is voor Kersvader op die tafel te sien. ’n Deel van die produkbeskrywing lui: “Die beste sneeu kom reguit vanaf Suid-Amerika” en “Kersvader hou daarvan om die oomblik te geniet wanneer hy Colombiaanse graad A-sneeu van gehalte in die hande kry”. Walmart sê ’n derde party het die sweater aanlyn in Kanada verkoop. Dis nou van sy site verwyder. – abc7.com