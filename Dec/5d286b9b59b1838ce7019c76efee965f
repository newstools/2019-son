RHEENENDAL se Neighbourhood Watch (NHW) het sewe fietse ontvang van Albert Fritz, die Wes-Kaapse minister van gemeenskapsveiligheid. Fritz het gesê: “Die skenking van die fietse sal die buurtwag help om meer mobiel te wees. “Dis omgewingsvriendelik en dit moedig die lede aan om ’n aktiewe leefstyl te hê. “Dié program vorm deel van die Wes-Kaapse regering se plan vir veiligheid op die platteland. “Ek loof die nuwe geak­krediteerde strukture van die Rheenendal NHW en die uitstekende werk wat hulle doen. “Ander NHW-strukture doen net sulke goeie werk. “Ek vra mense in die gemeenskap om die buurtwagte te ondersteun.” Fritz het beklemtoon NHW-strukture moet seker maak hulle word by die departement geakkrediteer. Dan kan hulle opleiding en hulpmiddels by die departement kry. Aankoop “Dit help ook met die veiligheid van die NHW se lede en dit help hulle in hulle rol om die oë en ore van die gemeenskap te wees.” Fritz het gesê sodra ’n buurtwag geakkrediteer is, kry dit R10 000 om operasioneel en met die koste van administrasiewerk te help. Dit sluit die aankoop van hulpmiddels in.