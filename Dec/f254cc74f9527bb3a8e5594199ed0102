CHIPPA United se Diski-span het ’n groot toets wat voorlê. Die Chilli Boys moet Saterdag na Johannesburg reis om die Soweto-reus Orlando Pirates­ in die Rand Stadium te pak. Die Chilli Boys vaar glad nie goed weg van die huis nie. Hulle het dié seisoen ná 16 wedstryde sover nog nie een wegwedstryd gewen nie en het gelykop gespeel in net twee wedstryde. Die Buccaneers se Diski-span het Chippa vroeër die seisoen ook met 2-0 ore aangesit. So, dit gaan ’n groot poging kos vir die span om enige uitslag te behaal. Die Chilli Boys se hulpafrigter, Siyabulela Gwambi, sê dit gaan moeilik wees, maar hulle weet hulle moet aanhou probeer. Gwambi sê: “Die span is jonk en sukkel weg van die huis, maar ongelukkig kan ons net aanhou probeer. Jag “Die spelers het van die begin van die seisoen baie geleer.” Pirates lê tans 3de op die Diski log terwyl Chippa in die 12de plek sukkel. Gwambi het bygevoeg: “Ons jag nie soseer nou meer plekke op die log nie, maar probeer om ons vertonings te verbeter. “As ons wen, kan ons natuurlik opskuif.” Die Chilli Boys se gevaar­like doelskieter Diego Appollis is terug ná ’n skorsing van een wedstryd. Appollis het sover sewe doele aangeteken.