DIEREREDDERS in Kalifornië het foto’s gedeel van ’n takbok wat per ongeluk sy horings vir die feestyd versier het. Marin Humane het gesê een van hulle mense is ontbied na ’n huis in San Anselmo. Daar het sy ’n bok teëgekom met ’n string Kersliggies om sy horings gedraai. Die vrou kon nie die liggies afkry nie, want die bok wou hom nie laat vang nie. Dit is amper die tyd van die jaar dat die takbokke hulle horings verloor, so hopelik raak hy terselfdertyd van die Kersliggies ontslae. – UPI