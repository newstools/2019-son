DIE PLAIN het brein. Dis presies wat deelnemers van quiz night in Mitchells Plain gewys het. Sonder om twee keer te dink het die slimkatte uitgekom om die kinders van Hannah’s Place of Safety in Westridge ’n lekker Krismis te gee. Nie eens load shedding kon die mense se breins afskakel nie. Die deelnemers het hulle Krismis “thinking hats” opgesit en die aand regtig feesgevier. Premium Sports Bar en MC Rodney “Scarra” Brown het die aand georganiseer. Scarra verduidelik dat die 26 spanne wat deelgeneem het, almal vir die shield-prys gespeel het. “Dit gaan alles oor bragging rights. “Die event het so vinnig binne ’n jaar se tyd gegroei. Van ses spanne tot 26 spanne. “Dit wys net hoe competi­tive mense is en dat hulle ook ’n goeie hart het.” Selfs die komediant Wayne Mckay, LP Faeez Jacobs en die CEO van Cape­ Town Tourism, Enver Duminy, het seker gemaak hulle kom wys ook hulle slag. Dion Fabe, die CEO van Hannah’s Place of Safety, sê sy hart was vol vreugde toe hy sien hoe mense van oral uitgekom het om hulle kinders te help. “Ek wil net dankie sê. Dankie­ aan almal wat ’n verskil in ons babas se lewens maak. “Dit beteken soveel, veral vir ons kinders.” Toe die quiz begin, kon ’n mens dadelik die spanning in die kamer voel. Al die spanne het koppe bymekaar gesit om die regte antwoord te kry. Elke nou en dan – as almal kliphard dink – word alles doodstil. Maar toe dit break time is en Vader Krismis die antwoordstelle insamel, het almal weer saam gepraat, gelag en gedans. Kampioene Die groep Titans van Mitchells­ Plain is uiteindelik aangewys as die slimste groep. Hulle het 73 uit 100 antwoorde reg gekry. Een van die groeplede, Mark Anthony Wessels, het sommer aan die begin van die aand al gesê hulle gaan wen. “Watch ons – ons was al drie keer die kampioen.” Vader Krismis het seker sy voorspelling gehoor en sy wens bewaarheid.