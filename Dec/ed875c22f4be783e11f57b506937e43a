DIE brand wat sedert laas Woensdag in die Greyton-omgewing woed en groot skade aangerig het, is deur twee kinders gestig. Reinard Geldenhuys, Overbergse brandweerhoof, sê aan News24 twee kinders het 'n natuurreservaat binnegegaan, die brand gestig en geloop. Geldenhuys sê hulle het Enviro Wildfire aangestel om ondersoek in te stel. "Hopelik lei dit tot strafregtelike vervolging," sê hy. News24 berig dat dit teen Woensdag nog aan die kant van Genadendal en Riviersonderend gebrand het. "Sowat 60% tot 80% van die werk is om seker te maak daar is nie flare-ups nie," sê Geldenhuys. Hy sê vyf strukture is in die brand vernietig en dat die koste van die skade aan boorde en wingerde nog vasgestel moet word.