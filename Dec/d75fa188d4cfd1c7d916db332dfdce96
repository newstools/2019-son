’N TIENER is vermoor nadat hy glo initiates se kos gesteel het. Die 16-jarige seun, wat nie deel van die besnydingskool was nie, is glo vasgebind en herhaaldelik aangerand. Daar was 14 jong mans by die besnydingskool in die Great­ Kei-omgewing ten tyde van die voorval. Geskok Mamkeli Ngam, woordvoerder van die departement van samewerkende regering en tradisionele sake, sê die polisie het die toneel deeglik ondersoek, maar nog niemand gearresteer nie. “Daar word beweer dat die oorledene betrokke was by diefstal by die besnydingskool.” Die LUR vir die departement, Xolile Nqatha, is geskok deur die voorval. “Diegene wat vir die moord verantwoordelik is, moet gearresteer word en hul dag in die hof kry.”