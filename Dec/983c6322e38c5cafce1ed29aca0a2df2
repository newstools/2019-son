MOENIE fake nuus versprei nie. Dis die waarskuwing van die departement van basiese onderwys oor gerugte dat die slaagsyfer vir Wiskunde na 20% verlaag is. Elijah Mhlanga, woordvoerder vir die departement, sÃª: "Die ding kan nie verder van die waarheid wees nie! "Sommige mense is maar net stout om ou inligting te gebruik en te laat lyk asof dit 'n nuwe beleidsvoorskrif is." Hy verwys na twee nuusberigte wat in 2016 gepubliseer is en waar verkeerdelik genoem is dat die Wiskunde-slaagsyfer tot 20% sal daal. "Beide artikels was verkeerdelik in 2016 berig, toe die kwessie die eerste keer opgekom het. Daardie inligting is vandag nogsteeds verkeerd. "Ons veroordeel die misleidende opskrif en manipulering van valse inligting." Hy noem ook die kwessie is voorheen reeds opgeklaar, toe die berigte die eerste keer verskyn het. - News24