LOCALS is bly die 10 jaar lange stryd vir ’n natuurreservaat by die Olifantsriviermond naby Lutzville is verby, berig capetownetc.com. Mense was besorg dat mynboubedrywighede die natuurskoon kon skend. Op ’n vergadering laas week in Moorreesburg het al die owerhede met belange by dié Weskusgebied se kritieke biodiversiteit ooreengekom dat kern-eiendomme in ’n provinsiale natuurreservaat gekonsolideer sal word, berig goodthingsguy.com.