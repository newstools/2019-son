DIE Tafelberg Nasionale Park (TNP) beweer nou die wêreldbekende fietsryer Nicholas Dlamini se beserings is sy eie skuld. Dít volg nadat die TNP se rangers Vrydag in Silvermine hardhandig teen hom opgetree en sy arm gebreek het. Die voorval waarin die rangers Dlamini se arm breek, is met ’n selfoon afgeneem. Die video daarvan is wyd op sosiale media versprei. Die TNP sê nou die ses veldwagters betrokke by die voorval is op precautionary leave geplaas hangende ’n ondersoek. Dis nadat die TNP in ’n vroeëre verklaring gesê het Dlamini het homself beseer. Verset Luidens die statement het die rangers hom genader nadat hy sonder betaling met sy fiets by die nasionale park ingegaan het. Die verklaring lui verder: “ ’n Fietsryer het sy arm gebreek nadat hy hom verset het teen arrestasie by die Silvermine-gedeelte van die TNP. “Die fietsryer het by hek 1 ingegaan sonder om die conservation fee te betaal of die aktiwiteitspermit te wys toe hy daarvoor gevra is. “Rangers is van dié voorval ingelig en het ondersoek ingestel en die fietsryer opgespoor. Maar hy het nie ’n ingangskaartjie of aktiwiteitspermit gehad nie. “Die situasie het gespiral, wat veroorsaak het dat die verdagte homself in die ordeal beseer het,” lui die verklaring.