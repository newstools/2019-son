OFSKOON die Engelse krieketspan 'n toetsreeks teen Nieu-Seeland met 1-0 verloor het, heers daar steeds 'n gevoel dat die bleekbene op toer na Suid-Afrika maklik met 'n deurmekaar Protea-span gaan klaarspeel. Engeland travel na Suid-Afrika om die Proteas in vier toetse te pak. Die eerste toets begin op 26 Desember op Centurion in Pretoria. Nuweland in Kaapstad speel soos oudergewoond weer gasheer vir die tweede toets in die nuwejaar (3 Januarie), met die derde toets wat op 16 Januarie in Port Elizabeth (St. George's Park) afskop. Die vierde toets word vanaf 24 Januarie op die Wanderers in Johannesburg beslis. Volgens Engels krieketlegendes is dit egter glad nie 'n uitgemaakte saak dat hul landgenote sommer so die Proteas sal laat verlep nie. Volgens Michael Atherton, voormalige kaptein van Engeland, het die besoekers groot probleme met hul kolforde, veral met betrekking tot 'n geskikte aanvangspaar. Dom Sibley het sy debuut in die kort toetsreeks in Nieu-Seeland as Rory Burns se aanvangsmaat gemaak, maar kon net 22 lopies in drie kolbeurte opstapel. Volgens Atherton moet die Engelse dalk oorweeg om Joe Denly, wat as middelorde kolwer gebruik was, saam met Burns teen die Proteas die kolfbeurt te open. "Hy is volgens my nog nie reg nie en het sekere tekorte in sy kolftegniek. Ek skryf hom nie af nie, want ek glo hy kan beter word as 'n speler. Ek dink Engeland sal dalk Joe Denly weer opskuif in die orde om saam met Rory Burns die kolbeurt te open," het Atherton op Sky Sports gesÃª. Nasser Hussain, nog 'n voormalige kaptein van Engeland, voel egter Sibley verdien om nog so paar kanse op die toer na Suid-Afrika te kry. "Die man het duisende lopies in county cricket geslaan, jy kan hom nie net drie kanse gee nie. Graham Gooch (Engelse krieketlegende) het in sy eerste toets twee nulletjies gekry en as daar toe besluit was om hom daarvolgens weg te laat sou hy sekerlik nooit verder in sy loopbaan toetskrieket gespeel het nie, meen Hussain. Die Engelse span kan wel aansienlik sterker wees met twee ervare naatboulers James Anderson en Mark Wood wat reeds fiks verklaar is vir die reeks teen die Proteas. Stuart Broad was die Engelse se meer ervare bouler in Nieu-Seeland en met Anderson en Wood beskikbaar, sal dit gevaar vir Suid-Afrika spel. 