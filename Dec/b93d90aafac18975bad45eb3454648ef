’N YANK van Blue Hill, Maine, het ’n persoonlike ad by die plaas­like koöperasie opgeplak om vir sy eensame eend, Yellow Duck, ’n maat te vind nadat ’n voskat haar maat doodgebyt het. Chris Morris (31) se ad begin met: “Eend soek eend”. Iemand het die ad op Facebook gesit en Sadie Greene van die plaas Mountain Foot in die nabygeleë Dedham het gereageer. Sy het talle mannetjies. Sy reël nou saam met Morris dates vir die eensame Yellow Duck. – UPI