DIE lyk van ’n pasgebore baba is gister in ’n drein in Kraaifontein gekry. Inwoners het ’n sekerheidsmaatskappy, Titanium Securitas, se mediese span na die toneel uitgeroep. Hulle sê op Facebook die baba was al dood toe hulle die lyk uit die drein haal. Volgens die mediese span kon hulle niks vir die baba doen nie en die baba is op die toneel dood verklaar. Shannon Olivier het omtrent gal gebraak hieroor. Sy skryf: “Dit maak my woedend! “Daar is so baie mense wat enigiets sal doen om ’n kind te hê. “God het hierdie persoon met ’n kind geseën en hulle verkies om dít te doen. “Ek kan nie eens probeer om dit te verstaan nie. Die sekerheidsmaatskappy vra dat enigeen met inligting oor die voorval die polisie kontak.