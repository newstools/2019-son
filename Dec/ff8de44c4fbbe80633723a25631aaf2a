‘N OOS-KAAPSE pa het na bewering sy eie seun met ‘n stok en sjambok doodgeslaan. Die 50-jarige man is Vrydag in die Hlobo Village in Ngqamakhwe gearresteer. Kapt. Jackson Manatha, polisiewoordvoerder, sê die bewering is dat die verdagte sy seun (37) met ‘n stok en sjambok aangerand het nadat hy hom daarvan beskuldig het dat hy karonderdele gesteel het. Die pa is ‘n mechanic. Manatha sê die slagoffer is op die toneel dood. Die pa sal na verwagting Maandag op 'n klag van moord in die hof verskyn. – News24