DIE polisieminister, Bheki Cele, het beveel dat taverns wat sonder ’n permit besigheid doen, hulle deure binne 48 uur moet sluit. Cele het die media Vrydag in Diepsloot, Gauteng, toegespreek as deel van ’n feestyd-operasie waarin hy dele van die provinsie deur die loop van die dag sou besoek. “Ons neem ’n besluit om dié plek veiliger te maak. ’n Mens hoef nie taverns te hê wat vieruur die oggend toemaak nie.” Hy het ook sy kommer uitgespreek oor sommige taverns wat minderjariges op hulle perseel toelaat. – News24