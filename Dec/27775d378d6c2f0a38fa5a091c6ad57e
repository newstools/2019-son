COLIN Farrell het Danny DeVito se blessing om die rol van Penguin in die nuwe The Batman movie te vertolk. Farrell sluit hom by 'n reeds indrukwekkende rolverdeling aan. Dit is onseker of daar genoeg screen time vir almal gaan wees met die magdom karakters wat reeds aangekondig is om in die movie te verskyn. Robert Pattinson (Edward van Twilight) vervang Ben Affleck in die hoofrol as die nuwe Bruce Wayne, Andy Serkis is Bruce se butler Alfred en Zoe Kravitz is Catwoman. Paul Dano sal ook te sien wees as The Riddler met Peter Sarsgaard wat ook deel van die rolverdeling gaan uitmaak. Dit is nog onbekend wie hy daarin gaan speel. Farrell se liggaamsbou verskil hemelsbreed van DeVito s'n, dus sal dit interresant wees om te sien watter weergawe van Penguin hy mee vorendag gaan kom. DeVito se weergawe van Oswald Cobblepot in die 1992 movie Batman Returns was dié van 'n misvormde man wat deur pikkewyne in 'n verlate dieretuin grootgemaak is. DeVito sê aan IndieWire hy is self nuuskierig om te sien wat Farrell met die karakter gaan doen. "Hy is 'n goeie vriend van my. Ek ken hom nou al vir baie jare en ek dink hy gaan 'n goeie job as Penguin doen. Dit gaan baie interresant wees om sy weergawe te sien." Daar is nog bittermin bekend oor The Batman behalwe dat dit onder die werkende titel van Vengeance geskiet gaan word en dat van die tonele in Arkham Asylum gaan afspeel.