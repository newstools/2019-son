DIE langverwagte herontmoeting in die bokskryt tussen Deontay Wilder en Tyson Fury vind op 22 Februarie in Las Vegas plaas. Die rematch kom meer as 'n jaar nadat die twee in die MGM Grand in Los Angeles gelykop geboks het. Albei boksers was toe ontevrede met die uitslag. Wilder, wat die Brit in die 12de ronde plaatgeslaan het, het gevoel hy het genoeg gedoen om Fury sy eerste nederlaag te besog. Fury het op sy beurt gedink hy het genoeg in die ander rondes gedoen om die WBC-gordel by die Amerikaner te wen. Wilder het intussen op Twitter gesê daar gaan in die herontmoeting geen onbeantwoorde vrae wees nie. "Ek sal eindig wat ek begin het en hierdie keer gaan Tyson Fury nie so gou van die kryt af opstaan nie.. "Ek het myself oor en oor bewys en ek gaan dit weer in Frebruarie doen," het die Bronze Bomber getwiet. Wilder het in sy laaste twee gevegte weereens bewys hoe dodelik sy regter is. Hy het Dominic Breazeale en Luiz Ortiz uitgeslaan om sy WBC-gordel te verdedig. As Wilder vir Fury kan klop wink 'n geveg teen Anthony Joshua. Joshua, houer van die WBA- WBO- en IBF-gordels, het ná sy rematch met Andy Ruiz jr. weer belangsteling getoon om Wilder se WBC-gordel by sy versameling te voeg.