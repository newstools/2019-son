PLAASLIKE celebs het hul kommer uitgespreek nadat die Gqom-sangeres Babes Wodumo 'n skokkende foto van haarself gepost het. In die foto verskyn 'n brandmaer Babes Wodumo saam met haar boyfriend Mampintsha. Wat die oë verder laat rek het, is 'n twiet van haar wat haar followers vra om vir haar te bid. Hoewel baie met nasty comments gereageer het omdat Babes vroeër vanjaar 'n klag van aanranding teen Mampintsha teruggetrek het, het ander dit as 'n noodkreet gesien. Die couple het vir berading gegaan kort nadat 'n video die lig gesien het waarin 'n man, blykbaar Mampintsha, ‘n vrou aanrand wat soos Babes lyk. Local celebs het na haar laaste twiets op Twitter laat weet hulle is bekommerd oor haar gesondheid en veiligheid. Die rapper Casper Nyovest skryf: “Babes het steeds amazing talent. Haar persoonlike kwessies het haar naam verwoes, maar nie haar talent nie. Dit kan julle nie van haar af wegneem nie. Daai girl is verewig ‘n superstar. Ek sal haar steeds book en Babes rates betaal.” – Channel24 