DAAR was gister ’n borrelende festive spirit by die brandweerstasie in Kuilsrivier, waar talle haweloses soos queens en kings behandel is. Meer as 60 mans, vroue en kids is deur die Stad Kaapstad se brand-en-reddingspan in Kuilsrivier met ’n vroeë Krismis lunch bederf. Anders as die jaarlikse ete, het die span dié jaar meer ingesit. Johan van Wyk, ’n brandweerman by die stasie, verduidelik: “Sedert 2004 gooi ons ’n paartie vir die straatmense. “Ons het ’n baie goeie verhouding met hulle. “Hulle weet hulle kan enige tyd aan ons deur klop. “Dié jaar het ons meer hulp gehad.” ’n Weldoener net bekend as Esmerelda help die dakloses in die gebied. Sy het te hore gekom van die plan en haar gewig ook agter die saak gegooi. Sy het gereël dat die dames met ’n manicure en pedicure bederf word. Die mans het vars faders by die barbiers van The Barber in Kuilsrivier gekry. Daar was ook verpleegsters van die plaaslike kliniek wat almal se bloeddruk en suiker getoets het. “Behalwe die braaivleis en slaaie is daar ook soetgoed. “Die kinders het geskenke en partypackets gekry.” Van Wyk sê hulle stasie loop die ekstra myl. “Ons werk is as gevolg van liefde vir ons medemens. “Met dié inisiatief gaan ons ’n stap verder. “Ons wil alle mense met liefde bereik. “Ons mag dalk nie weet hoe die mense op straat beland het nie, maar dis belangrik om te onthou dat niemand te goed is om self ook op straat te beland nie.” Al die haweloses was opgewonde oor die bederfies.