BEYONCÉ kom so min uit en die dag as sy wel uitkom, is daar altyd iemand wat haar tydjie uit onsmaaklik wil maak. Queen B en haar rapper-man, Jay-Z, was van die uitgesoekte gaste by P. Diddy se 50ste verjaardagpaartie. En hoewel jy mag dink dat die Carters nie graag hulle lywe ’n lekker tyd gee nie, het Queen B haar biscuit geskud. Sy het nog so lekker saam met haar tjommies Kelly Rowland en Saweetie gedans, toe kom ’n lastige jong en vat ’n video van Beyoncé. Dis tóé dat Bonnie se Clyde tot haar redding kom. Jay-Z het toe die foon uit die lastige jong se hand gegryp. Onnodig Die video van die gebeurtenis het viral gegaan op sosiale media. Daar is baie mense wat voel dat Jay-Z onnodig was om die foon uit daai voorbarige paartieganger se hand te gryp, maar ek dink dis reg. Die rapper wou net sy vrou beskerm. Die Carters het na P Diddy se paartie gekom omdat hulle geweet het dit gaan ’n ster-belaaide affêre wees, en dat dit reeds daarom ’n safe space is. Hulle het nie gedink daar gaan lastige paartiegangers wees wat video’s en foto’s van die celeb gaste gaan steel nie.