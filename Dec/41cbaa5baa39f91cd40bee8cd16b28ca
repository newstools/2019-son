WILLEM Breytenbach is op borgtog van R50 000 vrygelaat. Sy borgtogvoorwaardes behels dat hy drie keer per week by 'n polisiestasie aanmeld en in die Groot Brak-omgewing bly. Hy moet ook sy paspoort inhandig en geen kontak met die klaers hÃª nie. Breytenbach staan tereg op klagte van seksuele en onsedelike aanranding. Die eerste oortreding het na bewering in 1997 plaasgevind. Daar word verwag dat meer klagte later bygevoeg word. Die staat het nie borgtog teengestaan nie. Breytenbach, 'n voormalige onderwyser, joernalis en Media24-diknek, is Dinsdag by sy sielkundige se praktyk in Hartenbos gearresteer. Hy verskyn weer op 4 Februarie in die hof. - News24