STEVENS Mokgalapa gaan vir eers aanbly as burgemeester van die Tshwane-munisipaliteit nadat die Gautengse hooggeregshof in Pretoria ‘n dringende aansoek van die DA toegestaan het. Die aansoek hou verband met die mosies van wantroue op 6 Desember waarmee Mokgalapa asook Katlego Mathebe, die speaker, uit die kussings gelig is. Die DA sê die proses, wat die raad gevolg het, was gebrekkig. Mokgalapa is verwyder kort nadat 'n klankopname, wat na bewering seksueel van aard is, uitgelek is. Die hof het Vrydag beslis dat alle besluite wat by die raadsvergadering geneem is, insluitend die verwydering van Mokgalapa en  Mathebe, ter syde gestel moet word hangende 'n dringende hersiening van die verrigtinge. - EWN