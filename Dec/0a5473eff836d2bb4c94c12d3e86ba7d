DIE Paarl 6-fietsrytoernooi is tans in volle gang in die Faure Stadium in die Paarl. Die sesdag-styl van baanfietsry is ’n bekende Europese konsep. Die baanfietskonsep is al in verskeie groot stede aangebied, soos die bekende Six Days of London, Six Days of Ghent en Six Days of Munich. Nou tel die Paarl met sy eie Paarl 6 onder dié bekende stede. Dié event was oorspronklik gemik op plaaslike fietsryers, maar dit het ontwikkel in ’n internasionale byeenkoms met die deelname van ’n Ierse span in 2017. Die Ierse duo, Felix Eng­lish en Fintan Ryan, het die Paarl 6 in 2017 gewen. Die event word vir die derde jaar deur die Drakenstein Munisipaliteit en die Wes-Kaapse departement van sport en kultuur ondersteun. Die Paarl 6 het ook die hulp van die Kaapse Wynland Sportraad en Kaapse Wynland Fietsry sowel as Paarl FM 96.7.