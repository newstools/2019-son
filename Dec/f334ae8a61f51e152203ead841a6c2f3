CARLO Ancelotti het ‘n wenkultuur na Everton gebring. Die Merseysiders het in hul tweede wedstryd met die Italianer in beheer met al drie punte weggestap. Everton het Newcastle Saterdag op St. James’ Park met 2-1 gewen. Dominic Calvert-Lewen was vir 'n tweede agtereenvolgende game die manne in blou se held. Sy twee doele, een in elke helfte, was genoeg om volpunte aan Ancelotti se manne te besorg. Calvert-Lewen het agterna net goeie goed te sê gehad oor sy nuwe baas. “Hy is ‘n fantastiese bestuurder wat al met baie goeie spelers gewerk het en vir my, as ‘n jong speler, is dit die beste moontlike ervaring. “Ek moet net soos ‘n spons wees en dit alles in neem,” het Calvert-Lewin na die game gesê. Die twee wenne binne drie dae skuif Everton nou op na 10de op die punteleer. Met 25 punte nou kan hulle met nog 'n paar oorwinnings in die nek van spanne bo hulle op die log blaas.