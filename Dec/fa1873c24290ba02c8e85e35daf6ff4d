LT. GENL. Yolisa Matakata is as die nuwe Wes-Kaapse polisiekommissaris aangestel. Sy vervang vir Khombinkosi Jula in die rol wat intussen KwaZulu-Natal se polisiehoof geword het. Matakata het voorheen as hoof van die Valke waargeneem voordat Godfrey Lebeya in Mei verlede jaar in dié pos aangestel is. Alan Winde, Wes-Kaapse premier, het in 'n verklaring die aanstelling van 'n permanente polisiehoof verwelkom. Winde sê die aanstelling gaan stabiliteit aan polisiëring in die provinsie bring. "Ons sien uit daarna om met haar te werk om ons veiligheid in die provinsie te verbeter en vertrou dat die nasionale regering haar die nodige ondersteuning sal gee om die polisie in die provinsie doeltreffend te lei," sê Winde 