GENIET al die sportvelde in Drakenstein-munisipaliteit dieselfde aandag. Inwoners van die munisipaliteit het onlangs op sosiale media gekla oor hoe daar nie na Pelikaan- en Newton-sportvelde gekyk word nie. "Die velde, in vergelyking met Dal Josaphat en Faurestraat-stadions, word omtrent afgeskeep." Gerald Esau, direkteur: gemeenskapsdienste van Drakenstein-munisipaliteit ontken egter die beweringe. Hy noem Pelikaan, Dal Josaphat, Newton en Faurestraat is in 2018 opgradeer. â€œDie tweede fase opgraderings vir Pelikaan en Newton sal in Januarie 2020 wees. "Met die 2018 opgradering het Pelikaan onder meer 'n nuwe elektriese-grensmuur, kaartjieskantoor, nuwe ablusie-geriewe, pawiljoene en vergaderingslokale gekry." Die eerste fase van Newton was die konstruksie van twee pawiljoene. Volgens Esau sal die tweede fase by Pelikaan insluit: "Die opgradering van die rugbyvelde, nuwe netbalbane en beligting. "Die tweede fase van Newton sal insluit 'n nuwe grensmuur, kaartjieskantoor, parkering en omheining van die velde." 'n Nuwe tartan atletiekbaan, kantore vir die Wes-Kaapse departement van kultuursake en sport, nuwe LED-ligte, 'n nuwe netbalbaan-oppervlak en die omheining van die rugbyvelde en netbalbane is onder meer die opgraderings wat by Dal Josaphat gedoen is. Asook die opgradering van die netbalbane se kleedkamers. "By Faurestraat-stadion het ons 'n nuwe waterproofing agter die pawiljoen gekry en die heining om die veld is vervang, asook die telbord," aldus Esau. Aan Pelikaanveld se fase opgradering het die munisipaliteit R7,730,635 spandeer. Dal Josaphat se kostes het R4,074,131 beloop en die atletiekbaan R17,500,000. Fase een opgradering by Newton het R2,610,168 en Faurestraat-stadion weer R2,102,839 beloop. Esau beklemtoon: "Die munisipaliteit na al sy velde en daar word gereeld opgraderings gedoen."