ALTESAAM 18 verdagtes is van Vrydag tot gister gearresteer op ’n rits klagte waaronder moord en aanranding met die opset om ernstig te beseer. Ander klagte sluit in opset­like saakbeskadiging, dronkbestuur, sakeroof en die onwettige besit van ammunisie. Die arrestasies is gedoen terwyl die polisie compliance inspections in die Mountweg-, Motherwell- en Uitenhage-polisiegroepe uitgevoer het. Kol. Priscilla Naidu, ’n polisiewoordvoerder, sê die cops het opgeruk na 10 taverns in KwaZakhele, KwaNobuhle en New Brighton. Benadering Lt.genl. Liziwe Ntshinga, die Oos-Kaapse polisiekommissaris, het misdadigers gewaarsku om hulle voor te berei vir ’n tawwe Feestyd. Volgens Ntshinga gaan die polisie ’n multidissiplinêre en geïntegreerde benadering tot polisiëring volg. Dit beteken dat wetstoepassingsbeamptes op voetsoolvlak met die polisie gaan saamwerk. Volgens Ntshinga gaan daar ook heelwat meer polisiesigbaarheid in hot spots wees om misdaad te bestry.