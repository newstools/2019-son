‘N MAN van KwaZulu-Natal is op Kersdag dood toe hy deur weerlig getref is. Sipho Hlomuka, LUR vir samewerkende regering en tradisionele sake, het sy medelye aan Msawenkosi Sizwe Zulu (20) se familie gedeel. Hlomuka sê Zulu is deur weerlig getref terwyl hy oppad huis toe is van ‘n tradisonele fees. Zulu was ‘n matrikulant aan die Hoerskool Mhloluthini. Hlomuka het ook sy medelye gedeel aan ‘n ander familie wie se geliefde Donderdag deur weerlig getref is. “As departement is ons baie hartseer oor die tragiese lewensverliese weens die voortdurende slegte weerstoestande. Ons span werk saam met die plaaslike owerhede om die nodige ondersteuning te verskaf aan die geaffekteerde families,” sê Hlomuka. - News24