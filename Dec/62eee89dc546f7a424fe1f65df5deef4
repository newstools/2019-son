NET 22% van die All Blacks se ondersteuners in Nieu-Seeland glo Ian Foster is die regte man om die voormalige wêreldkampioen weer die beste rugbyspan te maak. Die Kiwi’s gaan volgende seisoen kwaai pak vat van ander internasionale spanne. Só meen Stephen Jones, ’n bekende rugbyskrywer in Brittanje – en ’n man wat nie juis baie van die All Blacks hou nie. Jones het in sy rubriek in Sunday Times in Engeland geskryf hy rate Foster nie as ’n hoofafrigter nie. Hy voel Nieu-Seeland het ’n fout begaan deur die job nie aan Scott Robertson te gee nie. Jones skryf: “Die wêreld het gewag om te sien hoe Nieu-Seeland gaan reageer (ná sy World Cup-nederlaag teen Engeland), en hy antwoord toe met Ian Foster. “Foster, ’n getroue lid van (Steve) Hansen se bestuurspan, het min kennis van rugby buite Nieu-Seeland. Sy profiel is baie klein op die wêreldverhoog.” Bereid Jones bevraagteken ook die stelling dat die job van All Black coach beskou die “belangrikste in wêreldrugby” is, soos een professionele fan dik gehou het. Hy wil weet: “As dít so was, hoekom wou net twee ouens dit doen? “En hoekom het net 22% van Kiwi’s Ian Foster ondersteun terwyl ’n hele 78% Scott Robertson wou hê?” Jones skryf Nieu-Seeland se rugbybase is die argitekte van hulle eie ondergang, want internasionale spanne raap nou al hulle beste afrigters op. Hy sê afrigters van binne die huidige en vorige All Blacks set-up word aangestel en dis die groot rede waarom die Kiwi’s volgende jaar teëspoed gaan kry.