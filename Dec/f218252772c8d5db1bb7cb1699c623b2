EEN persoon is dood in Eshowe – 140 km noord van Durban – toe hy in ’n helikopter neergestort het. Paul Herbst, ’n woordvoerder van die IPSS mediese dienste, sê die vlieënier het noodlottige be­serings opgedoen en is op die toneel dood verklaar. “Ons dink die pilot was besig om landerye in sy R44-helikopter te besproei. “Dit lyk of hy in die moeilikheid beland het en teen kragdrade vasgevlieg het. “Plaaslike inwoners het die loods uit die brandende helikopter getrek, maar daar was geen teken van lewe nie,” vertel Herbst. – News24