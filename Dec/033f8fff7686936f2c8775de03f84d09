DIE Wes-Kaapse verkeersdienste het berig dat hulle 50 minder padsterftes sover dié feestyd op die paaie gehad het. Maar die volgende waarskuwing bly steeds oor alle motoriste se koppe hang: Moenie durf dink jy gaan drink en bestuur nie. Volgens die Wes-Kaapse verkeershoof, Kenny Africa, is 11 spoedvrate binne die bestek van 56 ure vasgetrek. Hulle is voorgekeer op die berugte pad wat as die pad van die dood beskryf word. Dis op die N1 tussen Touwsrivier en Drie Susters. Die vinnigste spoed wat aange­teken is, was in ’n 120 km/h-sone. Die ou het 170 km/h gejaag.