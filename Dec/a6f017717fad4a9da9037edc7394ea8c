DIE Nelson Mandela Bay Giants moet die Tshwane Spartans môre op St Georges Park klop as hulle ’n kans wil staan om die Mzansi Superliga-titel te lig. Dit na die Durban Heat en Jozi Stars se laaste Superliga-wedstryd Dinsdag in die Kingsmead-stadion afgestel was weens swak weer. Die Heat kon steeds die Spartans se plek neem as hulle die wedstryd gewen het. As gevolg van die wedstryd wat nie plaas gevind het nie het die Spartans in derde plek bo die Heat geëindig en sodoende hul plek in die uitspeelstryd teen die Giants verdien. Stars wat die eerste Superliga-titel gelig het eindig laaste in sesde plek sonder dat hulle een van hul 10 wedstryde kon wen. Die Giants sal vol selfvertroue wees om die wedstryd tuis teen die Spartans te wen na hulle bo uitgekom het in meeste van hul wedstryd die seisoen op St Georges Park.Die Giants sal wel moet op hul hoede wees vir die Spartans se gevaar boulers Morne Morkel en Roelof van der Merwe. Gelukkig vir die Giants is die Imran Tahir die voorste bouler in die kompetisie met 16 paaltjies in 10 wedstryde. As dit kom by kolwers het die Spartans ook die voormalige Protea-kaptein, AB de Villiers wat op die oomblik lyk of hy witwarm is met die kolf. Hy het sover 247 lopies gemoker met gemiddelde van 49. So die tekens is daar dat môre se wedstryd vol opwinding sal wees. Dit veral na die Giants in die twee spanne se vorige wedstryd op St Georges ’n rekord telling van 188 moes jag om die wedstryd te wen. Met die Australiër Ben Dunk wat ’n reuse 99 nie uit nie moes moker om die Giants oor die lyn te kry.