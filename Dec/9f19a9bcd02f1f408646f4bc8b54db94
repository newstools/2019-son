ROBERTSON. – ’n Gewese druglord kla die cops keer hom steeds aan – al is hy al ’n jaar uit die bedryf. Hy erken wel hy is die rede vir baie mense se ondergang. Ivan van Wyk vertel: “Nou die dag laai hulle my weer op en skud my tot op my ontie uit.” Aanranding Son het sowat drie jaar gelede berig cops het sy wendy geskud en twee girls saam met hom in die van gelaai. Van Wyk vertel daai dag het ’n cop sy voorste tande met ’n 9 mm uitgeslaan. Hy beweer daar het nog niks gekom van die saak van aanranding wat hy gemaak het nie. Vroeër vandeesweek het Wyk beweer die polisie laai hom sommer vir niks op. “Hulle het my na die polisiestasie toe gevat en my tot op my ontie uitgeskud, maar niks op my gekry nie.” Afgeslaan Van Wyk erken hy het met drugs gesmokkel, including tik. “Ek het my lewe gechange. “Ek het ook die wendy waar die deals aangegaan het, afgeslaan,” vertel Van Wyk ernstig. Volgens hom is hy nou ’n ander mens, iemand wat ’n verskil in die samelewing wil maak. Hy sê emosioneel: “Ek het baie mense, veral jong kinders, laat tik, maar dit het tot ’n einde gekom.”