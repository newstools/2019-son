‘N VIDEO van ‘n vrou wat rof en onbeskof behandel word deur lede van die Tshwane-metropolisie, het viral op sosiale media gegaan. Die voorval het Dinsdagaand plaasgevind toe die metro cops haar van die pad wou aftrek. Sy was na bewering alleen en bang dat die beamptes misdadigers is wat hulle as polisiebeamptes voordoen. Die video wys hoe vier metro cops die vrou om 23:25 by ‘n petrolstasie na ‘n taxi lei terwyl sy om hulp skree. Dit wys ook hoe sy op die grond gegooi en geboei word en daarna in die polisie voertuig gesmyt word. Die indentiteit van die vrou is steeds onbekend. Isaac Mahamba, woordvoerder van die Tshwane-metropolisie, sê hulle is bewus van die voorval en die video. Mahamba voeg by dat die department besig is met ’n interne ondersoek en dat daar reeds verklarings van die betrokke lede verkry is. - News24