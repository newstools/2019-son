CALITZDORP. – ’n Vuil vark het verlede naweek twee pragtige vroue in Royal Heights twee dae ná mekaar gerape – Saterdagnag en Sondagmiddag. ’n Persoon wat by die ondersoek betrokke is, vertel: “Ons het Saterdagaand gehoor dat die jong ’n getroude vroutjie van Gamka gerape het. “Hy’t haar eers teen die nek gebyt en haar mond stukkend geslaan. En toe ge­rape.” Die vroutjie het net die vorige week aan Sonvertel van die storms waardeur sy gaan. Die tweede slagoffer is Sondagmiddag na bewering deur dieselfde jong gerape. ’n Kennis van die familie sê die vroue is te getraumatiseer om te praat: “Die niggies is deur hom aangeval. “Toe gryp hy die een en byt haar ook teen die nek. “Toe slaan hy haar mond ook stukkend en rape haar en hol weg.” Maar die hele gemeenskap het toe saamgestaan en die verdagte gesoek. Toe hy uiteindelik opgespoor is, het die gemeenskap hom goed gemoer en met messe gesteek. Twee afdiens-polisiemanne het hom toe gearresteer. Son het vasgestel dat die verdagte op korrektiewe toesig was nadat hy reeds vir verkragting toegekap was. Dis vermoedelik sy derde rape. Hy is in 2016 aangekeer vir die rape van ’n antie van oor die 60 jaar oud. Nicky Valentyn, oud-burgemeester, was woedend: “Dis minagting van vroue. Hy gee nie om vir vroue nie. “Vir rape moet die doodstraf weer oorweeg word – geen borgtog.” Sers. Chris Spies, polisiewoordvoerder, sê: “Twee voorvalle van verkragting is aangemeld. “ ’n Soekspan van die buurtwag en gemeenskapslede wat die honde-eenheid insluit, het dwarsdeur die dag na die verdagte gesoek. “Die verdagte is toe aangekeer. Die polisie bedank elke persoon vir hulle toewyding om te help met die aankeer van die verdagte.” Die verdagte is aangekeer en bly in aanhouding.