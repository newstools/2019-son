ASHTON. – Aartappels, rys, gemengde groente en ’n paar bottels koeldrank – dít is al wat sy tot dusver ontvang het om seisoenwerkers en hulle families dié donker Krismis mee te voed. Son het onlangs berig dat ’n donker Kersfees vir baie seisoenwerkers en hulle kids van dié klein dorpie voorlê. Chantal de Bruyn, ’n bekommerde gemeenskapswerker, het nog aan Son gesê die plaaslike inmaak­fabriek het reeds sy laaste lone aan die werkers uitbetaal. Volgens De Bruyn was die appelkoos-seisoen baie korter as vorige jare. Die werkers sal dan nie weer terugkeer na hulle jobs nie. “Dit beteken dat die arme kids en hulle ouers ’n swart Kersfees gaan hê.” Maar De Bruyn het reeds aan die werk gespring om fondse in te samel om die families in dié tyd te ondersteun. “Ek sal dit waardeer as mense na die families sal uitreik, om vir hulle ook ’n white Krismis te gee,” het De Bruyn hoopvol gesê.