DIE Nasionale Seereddingsinstituut (NSRI) waarsku mense om versigtig te wees in die see nadat haaie waarskynlik twee mense gebyt het. Volgens Craig Lambinon, ’n woordvoerder van die NSRI, is ’n man Donderdagoggend by Plettenbergbaai moontlik deur ’n haai gebyt. Hy is aan die been gebyt en het self gegaan vir behandeling om steke te kry. In ’n voorval in Oos-Londen het ’n haai ook ’n branderplankryer aangeval en sy surfboard raak gebyt. Walvis “Al die mense op albei strande is uit die water gehaal en mense is verbied om te swem totdat dinge afgekoel het.” Lambinon het gewaarsku omdat dit nou springgety is, is die strome in die see baie erger. Volgens hom is die getye hoër, wat die see gevaarliker maak.