’N SUID-AFRIKANER het wonderbaarlik oorleef nadat hy laas Sondag naby Lankin in Amerika in ’n silo vol mielies geval het. Netwerk24 berig Gerhard la Grange (37) van die Riversdal-area het net sy skouer ontwrig. La Grange is in die silo ingesuig toe hy en nóg mense wou kyk wat hulle aan die nat mielies kon doen. Sheriff Ron Jurgens het gesê reddings­werkers het gate in die silo gemaak en die mielies met die hande uitgegrawe. La Grange is ná meer as ’n uur bevry, berig inforum.com.