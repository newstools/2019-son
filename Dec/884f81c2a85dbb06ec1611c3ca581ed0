RICHIE McCaw wil graag hê ’n stopklok moet vir skrums in rugby ingestel word om tydvermorsing te voorkom. Fans het die legendariese voormalige All Black-kaptein in ’n vraag-en-antwoord-sessie gevra watter reëlverandering hy baie graag in die spel wil sien. Die dubbele Wêreldbeker-wenner het volgens stuff.co.nz gesê: “Een van die dinge waaroor ek ’n bietjie gefrustreerd raak, is die manier waarop ’n skrum baie tyd in die spel kan opvreet.” “As ek iets sou verander, sou dit wees om die klok te stop wanneer ’n skrum toegeken word. “Die klok moet weer begin wanneer die bal by die skrum ingegooi word. “Daar sal baie meer rugby gespeel word.” McCaw, wat in 2015 uit rugby getree het, het bygevoeg dat dit nie sy ambisie is om op die hoogste vlak af te rig nie. Oor afrigting sê hy: “Ek dink ek sal net te gefrustreerd raak. As ’n speler kon ek minstens iets daaromtrent doen. “Wanneer jy ’n coach is, dink ek, moet jy ’n ander manier hê om daarna te kyk. Maar ek sal egter graag jong kinders eendag wil afrig.” Die 38-jarige speler het van 2001 tot 2015 in 148 toetse vir Nieu-Seeland gespeel. Hy het die All Blacks aangevoer tot World Cup-oorwinnings in 2011 en 2015.