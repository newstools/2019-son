J.LO se fans kén van celebrate! Op ’n vlug van New York na Los Angeles het een van Jennifer Lopez (50) se fans gevra dat almal op die vlug na die superster se movie Hustlers moet kyk. Dis oor J.Lo benoem is vir ’n Golden Globe vir haar rol in die stripper-fliek waarin die rapper Cardi B ook speel. J.Lo is benoem in die kategorie vir beste vertolking deur ’n aktrise in ’n fliek. Sy speel Ramona, ’n dikding in die stripper-bedryf. Die fan het op Twitter gesê hy sal seker maak dat almal op sy vlug Jenny se fliek kyk. Hy twiet: “Ter verering van J.Lo se #GoldenGlobe-benoeming gáán almal op die vlug Hustlers kyk.” Die twiet het viral gegaan en Jenny From the Block het selfs daarop reply: “Dis asemrowend. Baie dankie vir die ondersteuning.”