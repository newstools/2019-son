DIS moeilik genoeg om een kat of hond te kry om mooi na die kamera te kyk. Verbeel jou jy moet dit met 17 diere doen! Dis presies wat die 30-jarige Kathy Smith van Corwen in Wallis reggekry het toe sy ál haar troeteldiere laat sit het vir hulle “pawtrait”. Dit het sewe dae gevat om ál ag honde en nege katte te kry om op die regte plek op en voor haar rusbank te sit en na die kamera te kyk. Kostelik! – metro.co.uk