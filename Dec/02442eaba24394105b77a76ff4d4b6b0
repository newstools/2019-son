“AS JY vir Rashied (Staggie) doodmaak, maak jy die Hard Liv­ings gang dood.” Dít was die woorde van Rash­aad Staggie, Rashied se tweelingbroer, in ’n dokumentêre program 26 jaar gelede. Die documentary The Cape­ of Fear handel hoofsaaklik oor die tweeling se doen en late as leiers van die Hard Livings (HL) in Manenberg. Paul Hamann het dit vir die BBC vervaardig. Die gewese leier van die HL is Vrydag voor sy huis in Soutrivier afgehaal. Luidens ’n polisieverslag het twee onbekende mans Rashied (63) geskiet en ná die skietery rustig van die toneel af weggeloop. Hulle is steeds onbekend. Nadat die dokumentêr destyds uitgekom het, het die Staggie-tweeling nog meer berug geword. Aan die einde van die video praat Rashied oor die moord op ’n leier van die Americans in Mitchells Plain. Hy sê: “Die lewe gaan aan. In sy plek kom daar weer ’n ander een.” Die joernalis vra hom dan wat die HL moet doen as hulle ’n ander leier wil hê. “Hulle moet my doodmaak. Of hulle moet maar probeer...” antwoord hy al laggend. Lees volledige artikel Woensdag 18 Desember 2019 in jou gunsteling-koerant. 