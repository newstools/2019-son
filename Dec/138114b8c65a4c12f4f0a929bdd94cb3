DIE Nasionale Vergadering het ingestem tot nuwe reëls wat die verwydering van die Openbare Beskermer (OB) en die hoofde van ander hoofstuk 9-instellings moontlik sal maak. Ná verskeie verdoemende beslissings teen Busi­siwe Mkwhebane (die OB) het die DA geëis dat die parlement ondersoek hoe geskik sy is om dié pos te vul. Daar is toe egter ’n leemte in die reëls ontdek. Onbevoegdheid Pleks van fokus op die OB se verwydering, is gekyk na die stappe om enige hoof te verwyder van ’n instelling wat veronderstel is om die demokrasie te ondersteun. Daai reëls is nou in plek. Dorries Dlakude, adjunk-hoofsweep van die ANC, het aan LP’s gesê die hoof van ’n hoofstuk 9-instelling, soos die OB, kan voortaan op grond van wangedrag of onbevoegdheid uit die pos verwyder word. – News24