STERK maatreëls is nodig om die publiek teen geharde misdadigers te beskerm. Dít is waarom die departement van korrektiewe dienste se Judi­cial Inspectorate (JI) die konsep van “super-maksimum-sekuriteit-tronke” (SMSP) gebruik. Regter Johann van der Westhuizen het vandeesweek ’n verslag rakende SMSP’s aan die departemente van justisie en korrektiewe dienste en die parlementêre staande komitee oor korrektiewe dienste oorhandig. Hierdie verslag fokus veral op die implementering van fase 1 van ’n SMSP by die eBongweni Korrektiewe Fasiliteit in Kokstad. Emerantia Cupido, ’n woordvoerder van die departement van korrektiewe dienste, sê die verslag is aangevra nadat hulle sedert 2016 klagtes ontvang het van inmates van eBongweni, dié se familie, akademiese instellings en menseregte-organisasies. Cupido sê die verslag bevat ’n oorsig oor 10 supermax tronke in Japan, die Verenigde Koninkryk, die VSA, Indië, Ierland, China en Rusland. In hierdie tronke verskil die toestande waaraan die inmates blootgestel word, maar almal het ’n vorm van afsondering (van 22 tot 24 uur in ’n enkelsel) en beperkte kontak met familielede en ander inmates en die inmates se bewegings word beperk. Aspekte van kommer wat in hierdie verslag uiteengesit word, is soos volg: In die verslag word ook ’n beroep gedoen op die nasionale kommissaris van korrektiewe dienste om bewerings van marteling, aanranding en prima facie moorde te ondersoek. Verder word gevra nog inligting moet aan die ondersoekende regter verskaf word oor inmates wat van 2016 tot vanjaar in fase 1 aangehou is. Van die goed waarna nog gekyk moet word, is die duur van en redes vir hulle verblyf daar. Hierdie ekstra inligting moet teen 31 Mei aan van der Westhuizen verskaf word.