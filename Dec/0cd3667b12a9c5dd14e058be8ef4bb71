KOURTNEY Kardashian (40) het haar baby daddy, Scott Disick (36), glo gesmeek om nie met sy jong bokkie, Sofia Richie (21), te trou nie. ’n Ingeligte na aan die Kardashians sê dis glad nie oor die ma van Scott se drie telgies jaloers is oor hulle verhouding nie, maar oor sy voel dis nie nou die regte besluit vir hom nie. Blaartjie Die bron piemp by Ra­dar­Online: “Sy sweer dis in Scott se beste belang en nie oor sy steeds verlief is op hom nie. Die oudste Kardashian-sussie het glo van dag 1 af geen hoop gehad dat Scott en sy jong blaartjie se verhouding sou uitwerk nie. “Van reg van die begin af is Kourtney paniekbevange oor die verhouding. Sy het gesê dit sal net in lang trane vir Sofia eindig en sy is heeltemal te spaced out en jonk vir ’n huwelik, wat nog te sê om die stiefma te wees vir hulle kinders.” Die bron lap uit Kourt het self saam met Scott gepraat. “Sy’t Scott eenkant gevat en hom gesmeek om twee keer te dink voordat hy ’n ring aan Sofia se vinger steek. “Hy’t haar egter mooi laat verstaan sy moet eerder haar mond hou en ophou bitter wees.” Eish, Kourtney! Is alles oukei byrie huis?