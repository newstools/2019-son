"Ek is klaar met Christene... maar nie met Jesus nie." So sê Damian Engelbrecht, die gay boer, wie onlangs 'n deelnemer was op kykNET se Boer Soek 'n Vrou-reeks. Die rede vir sy besluit is die blacklash en negatiewe reaksie, wat Damian van Christene op sosiale media ontvang het. Vroeër die jaar het die 37-jarige skaapboer van Bapsfontein die eerste gay deelnemer geword van die reeks geword. Damian het ook in die top 5 opgeeindig. "Ek het die laaste paar weke net weer besef dat ek klaar is met Christene, maar nie met Jesus nie," skryf Damian op Facebook. "Omdat Jesus nie klaar is met my nie. "Ek is nie 'n Christen nie, wil ook nie een wees nie. Veral nie na ek gesien het hoe Christene aangaan oor gay mense nie. "Liefdeloos met haat. Van nou af is ek net 'n kind van God." Hy noem verder jy moet jou bure lief hê soos jouself. Op 'n ander post skryf hy dat hy hoor mense sê om gay te wees is 'n keuse. "Vir my was dit nooit 'n keuse nie. Ek was sewe jaar oud in graad 1 toe ek besef meisies is nie vir my nie."