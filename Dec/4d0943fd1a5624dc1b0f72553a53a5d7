LEDE van die Bellville cop shop het met die arrestasie van ’n verdagte nóg ’n gevaarlike gun van die strate af gevat. Dinsdag het die polisie inligting ontvang oor ’n verdagte op die hoek van Mike Pienaar-boulevard en Tienie Meyerstraat in Boston, Bellville, met ’n vuur­wapen in sy besit. Hulle het dadelik na die adres gegaan en die verdagte met die onwettige vuurwapen daar gevind. Huisbraak Hy’t probeer ontsnap, maar is gearresteer en sy 9 mm-Z88-pistool en patrone is gekonfiskeer. Hy sal in die Bell­ville Landdroshof verskyn. ’n Verdagte (25) het na bewering ’n sekuriteitshek by ’n woning oopgebreek en die deur afgeskop voordat hy weg is met drie selfone. Toe die klaagster terugkom, het sy gesien haar goed is weg. Sy het die polisie gekontak. Die verdagte is omstreeks 18:30 by ’n plaaslike winkel gekry waar hy gearresteer is. Hy verskyn in die hof op klagte van huisbraak, diefstal en die besit van ’n gevaarlike wapen. – Eie verslaggewer