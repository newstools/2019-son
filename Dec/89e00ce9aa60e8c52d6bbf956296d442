ROBERTSON. – ’n Ouma het in haar huis versmoor nadat dit op ’n onverklaarbare wyse aan die brand geslaan het. Sybil Karelse (73) is Sondag kort ná 04:00 dood in haar huis in Loopstraat aangetref. Familie van Karelse is in rou en skok. Karelse het op die badkamervloer gelê toe die familie die brand probeer blus het. Kaboo September, ’n vriend van Karelse, kon daarin slaag om uit die huis te vlug toe dit aan die brand slaan September se bene het gebrand, en hy het gaan hulp soek. Kunstande Volgens lede van die familie het hulle net Karelse se gille gehoor. Sy het gesmeek dat iemand haar moet kom red. Al die meubels het in die slag gebly. Karelse se kunstande het nog in die badkamer gelê toe Son die toneel besoek het. Haar kleinkinders beskryf haar as ’n rustige antie wat elke dag gesmile het. Die polisie se forensiese eenheid het Karelse se liggaam verwyder kort nadat die brand onder beheer gebring is. Karelse het geen brandwonde opgedoen nie. Die familie vermoed dat sy versmoor het van die rook.