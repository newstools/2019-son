’N INTENSIEWER padveiligheidsveldtog word dié feestyd in die Wes-Kaap verwag. Die campaign is gister by die Hugenote Tonnel in die Paarl geloods. Die Wes-Kaapse minister van gemeenskapsveiligheid, Albert Fritz, het die program bygewoon en het toe ’n baie sterk waarskuwing uitgestuur. Volgens hom is jonger bestuurders meer “tech-savvy” en maak gebruik van apps soos Uber en Bolt in plaas daarvan om dronk te bestuur. Hy sê verder: “Of bestuurders daarvan hou of nie ... ek kan vir jou nou al sê, daar gaan oral padblokkades wees. “Jy gaan in die tronk beland. En ongelukkig gaan borgtog geweier word vir jou en jy gaan die Kerstyd in die tronk lê en dit nie kan geniet by die huis saam met jou familie nie. “Ongelukkig is dit die waarskuwing.” Die Wes-Kaapse verkeershoof, Kenny Africa, beklemtoon Fritz se woorde. Hy sê: “As ons jou op ’n Vrydagmiddag vang vir dronkbestuur, wees ver­seker, ons gaan jou heel­naweek aanhou. “As Maandag ’n vakansiedag is, sal ons jou eers Vrydag vrylaat wanneer die hof na jou luister. “So, asseblief, moenie drink en bestuur nie. Ons het ’n absolute geen nonsens approach.” Africa voeg by in verband met omkopery: “Moenie eers probeer om ’n verkeersbeampte om te koop nie, want ons verkeersbeamptes gaan jou arresteer. “Hulle gaan jou toesluit vir korrupsie en vir omkopery en die strawwe vir korrupsie en omkopery is geweldig swaar. “Moenie dat jy met ’n rekord sit dat jy iemand probeer omkoop het nie, want jy gaan nooit weer in jou lewe ’n werk kry nie.” Hy sê verder voertuie sal by padblokkades getoets word vir padvaardigheid en as dit nie padvaardig is nie gaan dit onmiddellik van die pad af gevat word. Die Wes-Kaapse minister van vervoer, Bonginkosi Madikizela, sê op sy beurt dat drivers wat te vinnig ry, geen plek sal het om weg te hardloop nie. Tegnologie Volgens hom is die tegnologie wat gebruik sal word om spoed-oortredings te monitor, van die heel beste in die land. Madikizela sê: “Ons het nou baie gesofistikeerde tegnologie. Byvoorbeeld, as jy hiervandaan (Hugenote Tonnel) op pad na Beaufort-Wes te vinnig ry en dan gaan stop jy in Beaufort-Wes en jy verander die nommerplaat, sal ons dit kan optel deur middel van dié tegnologie.”