MAAK dit stadig gaar sodat die vleis van die been afval. Bestanddele 1 lamsboud, op die been 6 knoffelhuisies 1 roosmaryntak Sowat 100 ml olyfolie Sap van 2 suurlemoene Sout en varsgemaalde swartpeper na smaak 8-10 aartappels, geskil 8 mediumgroot uie MetodeVerhit jou oond tot 180 °C. Sny klein kepies in die boud en druk die knoffelhuisies daarin. Bind die roosmaryntak bo-op die boud vas met tou. Gooi ’n bietjie olyfolie in ’n oondroosterbak en plaas die boud daarin. Gooi die suurlemoensap oor en geur met sout en peper. Plaas in die warm oond. Draai die hitte ná ’n uur tot 160 °C. Rangskik die groente om die boud en bedruip met vleissous. Rooster verder vir minstens 2½ uur. Draai die groente ná ’n uur versigtig om sodat dit alkant lekker bruin kan word. Sit voor met enige groente.