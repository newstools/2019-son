‘N MAROKKAANSE YouTuber wat sy landgenote donkies genoem en dié land se koning gekritiseer het, is vier jaar tronkstraf opgelê. Mohammed Bekkaki het Koning Mohammed VI gekritiseer in ‘n video wat in November op YouTube gelaai is. Dit is ‘n kriminele oortreding in Marokko om die koning te kritiseer. Intussen is Omar Radi, ‘n joernalis en aktivis, in Casablanca gearresteer omdat hy ‘n regter beledig het. Radi het ses maande gelede op Twitter uitgevaar oor ‘n hofbesluit om swaar tronkstrawwe op te lê aan die leiers van massabetogings in die Rif-streek. Radi is borgtog geweier en sal tot en met sy volgende verskyning op 2 Januarie in aanhouding bly. As hy skuldig bevind word, kan hy tot ‘n jaar agter tralies deurbring. – News24