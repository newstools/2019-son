MENSE is mal oor ’n video van ’n babatjie wat van oor tot oor smile wanneer haar gehoorstukke aangeskakel word en sy haar ma se stem kan hoor. Baba Georgina (vier maande) dra in albei oortjies ’n gehoorstuk nadat dokters in September gesê het sy is erg doof. Sy het dit dus al ’n rukkie, maar haar pa, Paul Addison (32) van Yorkshire, het eers Donderdag ’n video getwiet van die “lightbulb-oomblik” dat Georgina ma Louise se stem hoor. Dit is al meer as 700 000 keer gekyk. Honderde mense dink dis “adorable” en “touching”. –NDTV