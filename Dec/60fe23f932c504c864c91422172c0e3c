FRANSCHHOEK se polisie en maatskaplike werkers het laas Donderdag ’n spesiale dag vir bejaardes gehad waar gepraat is oor veiligheid en ander gevare. Volgens sers. Marize Mentoor, ’n polisiewoordvoerder, is die bejaardes ook ingelig oor verskillende vorme van mishandeling en gemaan om versigtig te wees met hulle Sassa-kaarte. “Veral in die feestyd moet die bejaardes wakker wees oor Sassa-kaarte wat gesteel word en moneylenders wat mense se kaarte hou. “Selfs familielede kan die kaarte misbruik.” Mense wat hulp soek of sake wil aanmeld, kan die polisie bel by 021 876 8060 of maatskaplike ontwikkeling by 021 876 2670.