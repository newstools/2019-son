DIS nou oorlog! Nou is die messe uit vir Thabang Moroe, uitvoerende hoof van Krieket Suid-Afrika, terwyl raadslede mekaar nou kaalvuis in die publiek begin takel het. Dit volg ná ’n week vol drama met twee raadslede Iqbal Kahn en professor Shirley Zinn wat reeds bedank het. Die raad vergader môre om die week se gebeure te bespreek waarin joernaliste se akkreditasie opgeskort is. Die unie se voormalige president Norman Arendse het ook ’n ope brief geskryf waarin hy die veral Moroe blameer vir die “gemors” blameer. Om sake te vererger het die unie se voormalige CEO  CEO Haroon Lorgat die huidige gebeure vergelyk met die verwoestende Chernobyl ramp in die Oekraïne. Lorgat meen Moroe kan môre tydens môre se spesiale raadsvergadering uitgeskop word sou die meerderheid lede van die uitvoerende raad die guts het om  hul wantroue in sy vermoë uit te spreek. Tog glo Lorgat die raad dra baie skuld vir die situasie waarin die sport hom nou bevind. Veral die besluit in September om KSA se grondwet te wysig sodat die voorsitter, Chris Nenzani, nog ’n jaar kan aanbly. “Dit was die eerste teken dat alles nie reg is in KSA nie,” sê Lorgat. “Dit is soos wat by Tsjernobil gebeur het. Die raad kon sien wat is besig om te kom, maar het niks daaraan gedoen nie. Ek het egter nooit gedink dinge sou só sleg raak nie,” het hy gesê. Volgens hom moet die regering betrokke raak, die hele KSA-raad skors en ’n onafhanklike liggaam daarstel om krieket in Suid-Afrika weer op die regte pad te kry. “Toe ek daar weg is, is Thabang in ’n waarnemende rol aangestel. Hy is net 36 jaar oud en het nie die nodige ervaring om in só ’n belangrike rol te wees nie,” hy Lorgat by. Hy reken om Moroe en die nuwe afrigter Enoch Nkwe in sulke top-poste aan te stel, is teen-produktief vir die doelwit van transformasie. Lorgat se tydperk as CEO het in September 2017 ook op ’n baie omstrede wyse geëindig toe hy ná ’n onderonsie met die raad was