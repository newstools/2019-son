Liewe Antie Mona EK IS E van G. Ek woon saam met my kinders se pa. Ons was nege jaar getroud, maar is geskei. Ek bly nog in die huis en doen alles wat ’n getroude vrou sal doen. Maar daai man re­spect my nie. Ek het drie kinders van hom. Hy het ook kinders van sy eie wat nie by ons bly nie. Maar hy dink meer van hierdie kinders as wat hy van my kinders dink. Hy sal vir hulle alles doen, maar wanneer ons die kar wil gebruik, moet ons petrol ingooi. Dis nie asof ek hieroor mind nie, maar dan moet hy almal mos regverdig treat. Hy het ’n girlfriend en sê voor my dat sy sy vrou is. My kinders is almal getroud. Ek wil trek, maar ek het nêrens om heen te gaan nie. Ek doen alles vir hierdie man, maar hy treat my soos ’n vloerlap. Hy skinder by sy familie van my. Ek kan dit nie meer handle nie. Ek voel moedeloos en frustrated. Wanneer ek af is, sit ek dag en nag by die huis. Ek moet soos ’n bediende alles doen en vir alles regstaan. Gelukkig slaap ek nie saam met hom nie, want dit walg my. Die ander vrou moet maar die hele weekend afgee wanneer hy seks soek. Ek het daardie gedeelte stopgesit en laat dit nie meer toe nie. Hy is ’n groot man. Hy is 25 jaar ouer as ek, maar hy wil nog jonk wees. Ek is nou 54 jaar oud. Gee vir my raad, asseblief, Antie? – Raadop Eks, WhatsApp In hierdie leeftyd van ons het ons almal keuses. As jy dus nie hou van die omstandighede waarin jy bly nie, het jy ’n choice. Jy kan besluit om plak vas te maak en vir jou ’n plekkie van jou eie te kry. Of jy kan besluit om die verskoning van “ek het nêrens anders om te gaan nie” alive te hou en net daar te bly. Dit maak nie saak hoe unhappy jou eks se optrede jou maak nie. Jou 54 jaar op hierdie aarde behoort jou nou al te geleer het dat mense soos hierdie moeilik verander, indien ooit. Jy werk nog. is dit dan nie geld wat jy kan gebruik om vir jou ’n plekkie van jou eie te kry nie? Kan jy, terwyl jy vir ’n eie plek soek, dan nie solank by een van jou kinders geholpe raak nie? Is daar dan nie geld uit julle egskeiding wat jou kant toe gekom het wat jy kan gebruik om jou eie plek te finance nie? Daar is altyd ’n way. Kyk vir jou way uit.