DAAR is planne vir ‘n derde Deadpool-rolprent. Ryan Reynolds, wat die vuilbek superhero in die laaste twee Deadpool movies gespeel het, het self die goeie nuus gedeel. En Marvel Studios gaan volgens Reynolds self die fliek vervaardig. Daar was tot dusver onsekerheid oor die toekoms van die Deadpool-fliekreeks nadat Disney vir Fox, wat die regte tot dié karakter en ander soos die X-Men en Fantastic Four besit, oorgekoop het. Wat Disney se verkryging van Fox wel beteken is dat karakters soos Deadpool, die Fantastic Four en die X-Men in die toekoms saam in movies met die Avengers kan verskyn. Reynolds het op die geselsprogram Live with Kelly and Ryan gesê “die hele span” werk tans daaraan. Hy beskou dit, om met Marvel Studios te werk, as om in die big leagues te speel. Movies wat deur Marvel Studios vervaardig word, is wel familie-vriendeliker. Dit gaan dus interresant wees om te sien wat die studio se planne met dié vuilbek-karakter is. Dit is ook nog onbekend of die derde film 'n reboot gaan wees of net verder sal gaan waar dit opgehou het. - Variety