SUID-AFRIKANERS sal vir eers weer die kerse moet nader trek. Eskom het Donderdagmiddag skielik aangekondig dat beurtkrag fase twee vanaf 16:00 tot 23:00 geimplimenteer sal word. In 'n verklaring sê die kragreus beurtkrag moet toegepas word weens 'n tekort aan kapasiteit. Dit is egter nog onduidelik of die beurtkrag tot die naweek sal duur. Son probeer by bly met wanneer jou area geraak word en het hierdie maandelikse schedule vanaf Eskom. Laai die skedule hier af: LOAD SHEDDING en volg wanneer jou area geraak word, deur die volgende stappe te volg: 1. Weet watter fase is geimplimenteer 2. Kies langs die stage blokkie die regte fase 3. Kies jou munisipaliteit/dorp. 4. Kies die omgewing in jou munisipale-grense/dorp 5. Kyk onder die dag van die maand watter tyd jy geraak word.   ONTHOU: As dit fase 1 load shedding is, is net nommer 1 van toepassing. As dit fase 2 load shedding is word jy geraak die tyd waar nommer 1 en 2 staan. Met fase 3 word jy geraak die tyd waar nommers 1, 2 en 3 is. Hierdie skedule is nog slegs vir die Wes- en Suid-Kaap.  Die Oos- en Noord-Kaap, en res van die land, kan die Eskom link gebruik. 