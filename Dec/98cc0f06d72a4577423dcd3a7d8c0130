SAFA Oos-Kaap se wedloop om die Tweede Liga-titel raak al hoe interessanter. Dis nadat Birmingham City die voormalige voorloper PE Stars Saterdag met 3-0 geklop het. Stars val na sesde plek op die log, maar Birmingham is nie die voorloper nie. Ná Spear of the Nation se oortuigende oorwinning met 4-1 oor Subs sit hý nou boaan die log. Spear en vier ander spanne – Birmingham, Matta Milan, Bush Bucks en Amavarara – het nou almal 22 punte ná 10 wedstryde. Onderaan die log lyk dinge nie goed vir Sibanye nie. Dié span kon sover nog net drie punte optel. Sibanye en Bisho Stars is die enigste spanne wat dié seisoen nog geen oorwinning behaal het nie. Die Madibaz en Golden Aces gee die pas aan in die Derde Liga. Dié twee is boaan die log met 11 punte elk. Agter Aces het met 1-0 met Despatch Pioneers afgereken en die Madibaz het Westville Academy met 2-0 geklop. Ses spanne – Major Chiefs, PE Sundowns, Stinging Bees, Camper United, Lion City en Bay Tigers – is egter net ’n punt agter die toptwee-spanne. Die spanne het egter nog net ses wedstryde elk gespeel. So, dis nog early days. Uitslae Tweede Liga Spear of the Nation 4, Subs 1; PE Stars 0, Birmingham City 3; Mthatha Bucks 5, Bisho Stars 0; Matta Milan 1, Bizana Pondo Chiefs 1; Highbury 1, Bush Bucks 3; Amavarara 2, Bush Pirates 1; Peace Makers 4, Yaka United 1. Derde Liga Highland Spurs 0, Camper United 2; Major Chiefs 0, Stinging Bees 0; Motherwell Academy 0, School of Excellence 4; PE Sundowns 0, Bay Tigers 2; Golden Aces 1, Despatch Pioneers 0; Lion­ City 2, Young Teenagers 0, Madibaz 2, Westville Academy 0.