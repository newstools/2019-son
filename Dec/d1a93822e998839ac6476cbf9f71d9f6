LAAT u wil geskied... sê die gebed. Maar dikwels, vertel die gospelsanger Ray Basson van Kuilsrivier, vergelyk ons onsself met ander kunstenaars en musikante. En dan raak ons ongeduldig wanneer die Here eers ’n werk met ons wil doen. “Dis hoekom dit belangrik is om te wag op die Here en nie jou eie ding te doen nie. “Soek eers die Koninkryk van die Here en al die dinge sal vir jou bygevoeg word. “Ek is baie opgewonde oor my nuwe single, ‘Laat U Wil Geskied’.” Hy sê die lied praat van “as ons alles aan die Here oorlaat en Hom vertrou, sal sy wil in ons lewe geskied.” Soos die vers-gedeelte sê: “Laat U wil geskied, neem my lewe en maak dit nuut. “Al lyk dinge hoe donker en voel jy niks wil uitwerk nie, hou aan glo en bid, want op die regte tyd sal die uitkoms kom. “Dit was so lekker om saam met die talentvolle producer Marvin Arnolds te werk in die studio,” vertel Basson. Deur moeilike tye is die Woord van die Here Basson se anker en veilige vesting. “My bemoediging aan kunstenaars en musikante Is: Hou op om roem na te jaag – soek eerste God in jou lewe.” Volg gerus Basson op sy YouTube-kanaal Ray Basson Music of bel hom by 060 881 3453.