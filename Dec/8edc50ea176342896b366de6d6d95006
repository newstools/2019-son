JOHANNESBURG. – Die vyf wagters van SANParke wat betrokke was in ’n scuffle waarin die top-fietsryer Nic­holas Dlamini sy arm gebreek het, is amptelik geskors. ’n Video van die voorval tussen Dlamini en die rangers van die Tafelberg Nasionale Park het soos ’n bergbrand in die sosiale media versprei. In die video kan ’n mens sien hoe ’n veldwagter Dlamini se arm agter sy rug forseer, waarna Dlamini kla dat sy arm gebreek is. ’n Woordvoerder van SANParke, Reynold Thakhuli het die skorsing van die vyf veldwagters bevestig en sê ’n onafhanklike ondersoeker is aangestel om die voorval te ondersoek. Volgens Thakhuli kan die betrokke veldwagters appèl teen die skorsing aanteken. Dlamini het intussen ’n verklaring uitgereik waarin hy sê dat hy ’n suksesvolle operasie ondergaan het en ’n paar weke benodig om te herstel. –EWN