LIONEL Richie (70) is nie té erg oor sy meisiekind se berk nie, maar hy het hom vir eers aanvaar. Die derra doen glo nou meer moeite om Sofia Richie (21) se 36-jarige berk, Scott Disick, te aanvaar. Scott het mos drie kinders saam met sy eks, Kourtney Kardashian (40). ’n Ingeligte vertel aan E! dat Scott Thanksgiving saam met die Richies deurgebring het. “Scott en Sofia is steeds saam en alles is goed en wel vir eers. Hulle was vir Thanksgiving saam met Lionel Richie en hulle het almal saam gevlieg in sy privaat jet vir hulle familie trip.” Volgens die ingeligte het die “Stuck on You”-sanger steeds sy bedenkinge oor die Flip It Like Disick-ster, maar hy is nou ’n bietjie toegeefliker oor sy dogter nogal regtig mal is oor die derra van drie. “Lionel het hulle verhouding aanvaar, maar is nie 100% oortuig nie – veral oor die ouderdomsverskil tussen Sofia en Scott. “Hy kan sien hoe gelukkig sy dogter is. So, hy doen beslis meer moeite saam met Scott. “Hulle het almal ’n wonderlike vakansie saam gehad en daar is beslis vordering tussen Lionel en Scott gemaak.” Ek wonder net wat Kourt hieroor te sê het, want dit is die eerste Thanksgiving wat Scott nie saam met sy klôgoed deurbring nie ...