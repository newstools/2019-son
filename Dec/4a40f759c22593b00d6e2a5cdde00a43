DIE Suid-Afrikaanse Lugdiens is in sakeredding geplaas. Pravin Gordhan, minister van openbare ondernemings, sê die besluit is deur die raad geneem en word deur die regering ondersteun. "Die besluit is geneem om vertroue in SAA te herstel, om die goeie bates te beskerm en om te help om die lugdiens te herstruktureer en herposisioneer in een wat sterker, meer volhoubaar is en in staat stel om te groei om 'n ekwiteitvennoot te lok," sê Gordhan in 'n verklaring. Hy voeg by dat SAA se afhanklikheid van regeringsfonde so gou moontlik verminder moet word. Die regering gaan egter R2 miljard aan die lugdiens gee. "Dit moet duidelik gemaak word dat dit nie 'n bailout is nie," het Gordhan bygevoeg. - News24