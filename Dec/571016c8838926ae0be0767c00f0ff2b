JULLE, kyk mooi na dié foto ... Lyk RiRi nie ook vir julle preggies nie? Wel, dis nie net ek wat so dink nie. Baie van Rihanna (31) se fans dink ook sy het ’n broodjie in die oondjie. Dis nadat die ster op die Fash­ion Awards in Londen ’n rokkie gedra het wat nogal baie styf om haar magie gespan het. RiRi het Maandag oulik gelyk in die wasabi-groen minirok wat met ’n langerige sheer hemp afgerond is. Dié kleur is eksklusief aan die sangeres en sakevrou se kosmetiese reeks, Fenty Beauty. Janet Jackson het die Urban Luxe-toekenning aan Rihanna oorhandig vir haar bydrae tot sportswear. Sy het mos laas maand teenoor die tydskrif Vogue erken sy is al lank in ’n baie ernstige verhouding. Weet Sy het nie gesê met wie nie, maar ons almal weet mos dis die skatryk Saoedi-Arabiese sakeman Hassan Jameel. Wat dink julle? Sien ek goeters of sien julle ook die bababoepie?