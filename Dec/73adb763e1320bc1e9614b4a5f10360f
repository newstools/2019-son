COPS het taxibestuurders wat online ontbied word, gewaarsku oor die Nyanga-gebied. Luidens ’n persverklaring deur die polisie word taxibestuurders aangeraai om die polisie te kontak vir ’n eskort voordat hulle die Nyanga-gebied binnegaan. Dis nadat ’n taxibestuurder (30) Saterdagoggend in Zwelitsha Drive doodgeskiet is. Niks van die slagoffer is gesteel nie. Brig. Novela Potelwa, ’n polisiewoordvoerder, sê speurders werk hard daaraan om alle leidrade in dié verband op te volg. Die bewering is dat die taxibestuurder net ná 05:00 na die gebied ontbied is. Hy is dood in sy kar aangetref. Daar was ’n enkele koeëlwond in sy kop. In die kar is daar ook messe aangetref en die kar was beskadig. Intussen wil die polisie van die Nyanga-gebied vergader met organiseerders in die online taxibedryf om oplossing te vind vir die aanvalle op die taxibestuurders