SIBANYE FC is die enigste span in die Tweede Liga wat nog op soek is na ’n wen. Die Baaienaars het die spreekwoordelike spies deur die hart gekry en bly onder aan die punteleer nadat Spear of the Nation hom die naweek met 5-0 geklop het. Spear het met die oorwinning sy plek boaan die log verseker danksy ’n beter doeleverskil as Matta Milan. Albei spog met 25 ligapunte. Die relegasie-geveg blyk tussen Bisho Stars (14de), Yaka United (15de) en Sibanye FC (16de) te wees. Sibanye het net drie punte ná drie gelykop uitslae en lek hierdie seisoen geweldig baie doele. Met 24 het Sibanye sover die meeste doele afgestaan en hy het net 7 doele in 11 wedstryde aanteken. In die Derde Liga het die Madibaz hulle plek boaan die log verloor, maar net omdat hulle eers Vrydag in aksie is. Golden Aces het intussen boaan die log oorgeneem danksy ’n 4-0-vernedering van Young Teenagers. PE Sundowns het Motherwell Academy met 11-0 ’n sokkerles geleer. Tweede Liga-uitslae: Yaka United 0, Mthatha Bucks 2; Bush Bucks 2, Amavarara 0; Birmingham City 0, Matta Milan 2; Bizana Pondo Chiefs 5, Bush Pirates 1; Spear 5, Sibanye FC 0; Bisho Stars 3, Highbury 0; Subs 0, Peace Makers 1. Derde Liga-uitslae: Camper United 5, Despatch Pioneers 3; Young Teenagers, 0, Golden Aces 4; Stinging Bees 2, Lion City 1; Bay Tigers FC 3, New Brighton Academy 2; Roaring Tigers 1, Major Chiefs 5; PE Sundowns 11, Motherwell Academy 0.