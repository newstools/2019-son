DIE Oos-Kaapse regering het ’n jaar gehad om te perform. En nou is dit tyd vir die DA om die regering te rate op ’n skaal van 10 punte. Volgens die score card van die DA se wetgewer-koukus was die departement van landelike ontwikkeling die swakste met net 2/10. Kort op sy hakke is vier departemente met 3/10 elk: gesondheid, maatskaplike ontwikkeling, onderwys en ekonomiese ontwikkeling, omgewingsake en toerisme. Verklaring Die beste departement volgens die DA se score card is die kantoor van die premier, Oscar Mabuyane, met 7/10. Die party se wetgewerkoukus sê in ’n verklaring: “Ons moet die premier erkenning gee vir sy vinnige reaksie op verskeie kwessies en sy oopdeur-beleid. “Hy moet ook erkenning kry vir sy hoë vlak van stakehold­er-betrokkenheid.” Samewerkende regering en tradisionele sake is die departement wat die tweede beste gevaar het met 6/10. “Dié rating is danksy die LUR se ingryping by sukkelende munisipaliteite soos Nelson Mandelabaai. “Daar moet egter genoem word dat dienslewering in die Oos-Kaap ineenstort weens die druk van skuld, wanadministrasie en swak finansiële bestuur.” Tesourie en veiligheid word albei 5/10 elk gerate. Oor veiligheid stel die verklaring dit duidelik dat dié departement die afgelope drie jaar nie ’n permanente hoof gehad het nie. Die departemente van sport, kultuur, kuns en ontspanning, menslike nedersettings en openbare werke het elk 4/10 gekry. Wat gesondheid betref, is die departement se massiewe skuld, vakante poste, rekords van pasiënte wat swak bestuur word, nooddienste wat nie uitbrei nie en dat infrastruktuur nie ontwikkel word nie, reuse-probleme. Die grootste klip in maatskaplike ontwikkeling se skoen is die gebrek aan uitbetalings aan welsynsorganisasies. In die verklaring sê die DA: “Die meeste van die distrikskantore het ook nie die nodige toerusting om hulle werk doeltreffend te doen nie. “Bitter min pas gekwalifiseerde maatskaplike werkers is nog in die magdom vakante poste aangestel.” Geldsake is ’n reuse-probleem by onderwys. In die verklaring word gekritiseer: “Daar is nie aan een van die ouditeur-generaal se bevindings gewerk nie. Gereed “Gevolglik het die departement vir die sesde jaar in ’n ry ’n gekwalifiseerde ouditverslag gekry. “In Mei moes die departement teen reuse-bedrae ook staatmaak op konsultante om sy finansiële state gereed te kry. “Spesiale skole het steeds nie genoeg gekwalifiseerde terapeute en sielkundiges nie.” Die wetgewerkoukus meen dié departement se grootste failure bly steeds sy swak infrastruktuurprogram. Hy sê in die verklaring: “Daar is ook geen begroting vir skoolgeboue wat uitmekaar val nie. “Die departement se poging om ontslae te raak van 1 158 puttoilette het ook gecrash en geburn.” Swak finansiële beplanning en die provinsie se reuse-werkloosheidsyfer, wat bly toeneem, is ekonomiese ontwikkeling, omgewingsake en toerisme se grootste downfalls. By vervoer is dit ’n groot probleem dat die departement steeds nie wetstoepassers op ’n 24-uur-grondslag kan laat werk nie weens ’n cap op oortyd. Die skoolvervoerstelsel is ook ’n massiewe flop. En dan is daar die swakste departement: landelike ontwikkeling. Hier word ’n gebrek aan droogtebeplanning as die grootste probleem gelys. Vrae Nqaba Bhanga, die DA-leier in die provinsie, sê in die algemeen is dit ’n reuse-frustrasie dat baie van die vrae wat in die wetgewer gestel word óf bloot net nie beantwoord word nie óf so swak beantwoord word dat die inligting bloot nutteloos is. Die grootste oortreders hier is onderwys en veiligheid.