DAAR was nét ryk mense ... Nee, ons praat nie van een van die Guptas se paarties nie. Die rapper Sean “Brother Love­” Combs het dié naweek sy 50ste verjaardag gevier. Hoewel hy al op 9 November verjaar het, het hy ook sy oorlede eks Kim Porter se verjaardag gevier. Sy sou Sondag 49 geword het. Dit was verlede maand ’n jaar sedert Kim aan longontsteking oorlede is. Sean het hulde aan haar gebring. Sy is die ma van hulle kinders. En hy het net die rykste van die rykste celebs na dié jol genooi. Onder die celebs wat daar was, was Jay-Z en Beyoncé, Naomi Campbell, Cardi B en haar man Offset, Pharrell, Usher, Leonardo DiCaprio, Lil’ Kim, Mary J Blige, Kim Kardashian West en haar man, Kanye West, en Kim se susters Khloé Kardashian, Kylie Jenner, ma, Kris Jenner en boy­friend, Corey Gamble. – Ex­plore People