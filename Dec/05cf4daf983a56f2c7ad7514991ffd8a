MEER as 80 kleuters van Chris Nissen Park is Vrydag by Monkey Town in Somerset-Wes verras met ’n groot Krismis-paartie. So sê Dinah Adams, ’n gemeenskapsleier in Chris Nissen Park. By Monkey Town is die kinders meer vertel oor die verskillende soorte ape wat daar is. Hulle is ook meer geleer oor slange en voëls wat daar aangehou word. Ná die toer deur Monkey Town is hulle verras met lekkergoed en ’n geskenkie. Bedank Adams sê die kleuters het dit baie geniet. Dit was ook die eerste keer dat baie van hulle by so ’n plek kom. Die geleentheid is moontlik gemaak deur die ontwikkelaar Somerset Lakes, wat dit jaarliks reël. Adams het die ontwikkelaar en die eienaars van Monkey Town bedank vir hulle bydrae, wat die kleuters se harte bly gemaak het.