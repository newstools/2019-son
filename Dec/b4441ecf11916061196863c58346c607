VIRGIL van Dijk, verdediger van Liverpool, het die sosiale media gebruik om sy mond uit te spoel oor ’n uitlating van Piers Morgan. Laasgenoemde meen Van Dijk is nie in dieselfde klas as Juventus se talisman Cristiano Ronaldo nie. Dis egter verfrissend vir die spel dat Van Dijk tussen Lionel Messi en Ronaldo geëindig het in die race om die Ballon D’Or-titel. Die meeste debatte gaan mos maar oor Ronaldo en die Barcelona-sterspeler Messi. Nemesis Van Dijk het die tweede meeste stemme gekry ná Messi, wat die titel Dinsdag in Parys ’n rekord sesde keer verower het. Messi se nemesis Ronaldo (vyf titels) het die derde meeste gekry. Van Dijk se spanmaat Sadio Mané het die vierde meeste votes gekry, gevolg deur nog ’n Red, Mohamed Salah. Paris Saint-Germain se jong sensasie Kylian Mbappé het die sesde meeste votes gekry. Liverpool se Alisson Beck­er het die Yachine-trofee vir die beste goalie verower. Van Dijk het gespot deur te sê hy het nie geweet Ronaldo was in die prentjie vir sokker se topprys nie. Morgan, een van Ronaldo se grootste fans, het op Twitter gesê: “Nee, Cristiano is ’n veel beter speler en jy is nie in sy liga nie.” Geluister Van Dijk het gereageer: “Hi, Piers. As jy nie so gou op die sosiale media bandwagon gespring het nie en mooi geluister het wat ek gesê het, sou jy besef het ek het net gegrap.” – AP