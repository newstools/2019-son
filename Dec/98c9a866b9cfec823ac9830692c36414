’N VERDAGTE (22) wat na bewering betrokke was by ’n sakeroof, is Saterdagoggend deur lede van die polisie se Motherwell cluster se eenheid vir ernstige geweldsmisdade in hegtenis geneem. Kol. Priscilla Naidu, ’n polisiewoordvoerder, sê Vrydag omstreeks 17:30 het ’n security guard by die deur van ’n drankwinkel in Umnulu­straat, NU9, in Motherwell gestaan toe ’n onbekende man ’n gun op hom rig. Volgens Naidu is die guard tot in die winkel gedwing. Nog vier mans het die winkel binnegekom. Die booswigte het kontant uit die tills en whisky ter waarde van sowat R10 000 van die rakke af gevat. Hulle het op die vlug geslaan in ’n Mazda 323. Naidu sê die Mazda 323 is die volgende oggend verlate in Motherwell aangetref. Nader inligting het ondersoekers gelei na die huis van die 22-jarige verdagte. Hy is omstreeks 10:15 in hegtenis geneem en word aangehou op ’n klag van sakeroof. Nog inhegtenisnames word binnekort verwag.