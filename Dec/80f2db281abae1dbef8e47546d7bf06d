LEICESTER City se manager, Brendan Rodgers, beweer hy is glad nie geïntimideer deur Manchester City se prestige en sukses die laaste paar seisoene nie. Die voormalige Liverpool-baas verrig tans wondere met die Foxes sedert sy aanstelling ’n paar maande gelede. Leicester (39 punte) is tans een posisie bo City (35) op die punteleer voor môre se Premier­liga-wedstryd in die Etihad. Rodgers weet ook dat maksimum punte oor die Cityzens op hulle tuisveld hulle geheel en al uit die liga­wedloop skop. Dít is juis waarom Rodgers sy spelers aangesê het om hulle intensiteit en tempo vir die Engel­se kampioen te lig. “Kyk, die een goeie aspek is ons weet waarmee ons te doen het in City,” het Rodgers gesê. “Jy moet ook onthou City is die kampioenspan in die vorige twee seisoene en dít wil gedoen wees. “Maar ons bewys tot dusver dat enige gedugte span geklop kan word. Jy moet hom net op die dag kan match. “Dis waarom ek meer intensiteit en ’n vinnige tempo eis. “Ons sal hulle van meet af onder druk moet plaas en moet wurg,” het hy verduidelik. – AP NAWEEK SE PREMIERLIGA FIXTURES MÔRE West Ham United t Liverpool (afgelas) Everton t Arsenal 14:30 Brighton t Sheffield United (17:00) Bournemouth t Burnley (17:00) Aston Villa t Southampton (17:00) Newcastle United t Crystal Palace (17:00) Norwich City t Wolves (17:00) Manchester City t Leicester City (19:30) SONDAG Watford t Manchester United (16:00) Tottenham Hotspur t Chelsea (18:30)