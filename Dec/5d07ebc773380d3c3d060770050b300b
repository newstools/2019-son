SOOS die Johannesburgse Stadsraad voorberei vir sy tweede
sitting om ‘n nuwe burgemeester vandag (Woensdag)  te kies, het die
Gautengse regering laat weet hy gaan ingryp as die vergadering weer versuim om
‘n burgemeester te kies. Laas week het speaker Vasco da Gama die verkiesing uitgestel
om regsadvies te kry oor wie die meerderheid in die raad saamstel. Lebogang Maile, die Gautengse Menslike Nedersetting LUR, sê
hy wil ‘n nuwe burgemeester in Johannesburg sien sodra die raadsvergadering
afgehandel is – sodat die dienslewering dienste in die stad nie in gedrang kom
nie. Volgens Maile is die stad se kabinets-lede ook aangestel
deur die voormalige burgemeester en omdat dat daar geen “kaptein” is nie – moes
die kabinets-lede ook hul kantore tot stilstand bring en kon nie verder hul mag
en funksies uitvoer nie. Die Gautengse regering waarsku ook dat die Lede van die
burgemeesterskomitee nie geregtig is op voordele en voorregte wat geassosieer
word met hul kantore nie. Die regering meen die lede moet met onmiddelike effek
opgeskort moet word. Da Gama het terug geklap deur die aansprake dat die lede nog
voordele geniet, ontslaan. Intussen gaan die hoofman swepe van verskeie politieke
partye vanoggend (Woensdag) ontmoet om Da Gama se regsopinie te bespreek voor
die verkiesing van die nuwe  burgemeester, en of hulle die regsopinie gaan
aanvaar. Die ANC het Geoff Makhubo se naam vorendag gebring vir die
posisie en die DA het Funzela Ngobeni as kandidaat vir die pos benoem. Die EFF het Musa Novela genomineer. Die speaker het nou regsadvies ontvang dat die woord
meerderheid beteken 50% plus een en moet net bereken word op die geldige stemme
wat by elke ronde gewerp is. Die raad het in total 270 sitplekke, maar ongelukkig het een
raadslid afgesterf. Sodra alle besprekings en onderhandelinge klaar is, is die
proses reg om ‘n opvolger vir Herman Mashaba te kies. - EWN