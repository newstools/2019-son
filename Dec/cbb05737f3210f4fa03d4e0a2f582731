DIE Valke het twee verdagtes gearresteer in verband met 'n rooftog by 'n polisiestasie in die Noord-Kaap. Die gewapende rooftog het in Oktober by die Windsorton-polisiestasie plaasgevind. Nomthandazo Mnisi, 'n Valke-woordvoerde, sê die bewering is dat die twee verdagtes hul vuurwapens op polisiebeamptes, wat aan diens was, gerig het en hulle daarna vasgemaak het. Mnisi sê die rowers is daar weg met twee gewere, vier vuurwapens en ammunisie. Die verdagtes is in die Vrystaat en Gauteng vasgetrek. Hulle het reeds in die Barkley-Wes Landdroshof verskyn.  - EWN