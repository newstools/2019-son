HY SÊ dit nie reguit nie, maar dit lyk asof die grootbaas van Engelse rugby nie volle vertroue in Eddie Jones­ het om in 2023 die World Cup te wen nie. Bill Sweeney, uitvoerende hoof van die Rugby Football Union (RFU), het nou ’n U-turn gemaak met planne om Jones se kontrak as afrigter van die Rose te hernu. Jones se huidige kontrak met die RFU verstryk in 2021. Sweeney se rede vir die verandering van plan met Jones se kontrak is die feit dat Rassie Erasmus van die Springbokke gewys het ’n mens het nie vier jaar nodig om ’n span tot ’n World Cup-titel te coach nie. Oorgeneem Erasmus het 18 maande voor die World Cup as afrigter van die Bokke by Allister Coetzee oorgeneem. En Sweeney sê daar is nou geen haas om Jones se kontrak te hernu nie. “Nieu-Seeland het Ian Foster vir net twee jaar aangestel. Erasmus het 18 maande voor die World Cup oorgeneem. “Is dit regtig beter om iemand vir vier jaar in die opbou tot ’n World Cup in beheer te hê? “Dit sorg dalk vir meer stabiliteit, maar ek sal nie sê daar is ’n datum in die dagboek wanneer ons ’n besluit moet neem nie. “Dan sal ons nie gereed wees vir Frankryk (2023 se World Cup-gasheer) nie. “Daar is geen dringende deadline vir ons om ’n besluit te neem nie.”