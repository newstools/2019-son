AMERIKA se pres. Donald Trump is nou in ’n staat van beskuldiging geplaas. Die Amerikaanse huis van verteenwoordigers het dié besluit gisteroggend geneem. Die huis het hom amptelik daarvan aangekla dat hy sy mag misbruik het en dat hy vir die Amerikaanse kongres gelieg het. Trump is amptelik die derde Amerikaanse president wat in ’n staat van beskuldiging geplaas word. Misbruik Dié aantygings teen die 73-jarige Republikein het in September begin opbou nadat ’n whisteblower beweer het daar is inligting dat Trump sy politieke mag misbruik het tydens ’n oproep met pres. Volodymyr Zelensky van die Oekraïne. Trump het Zelensky glo tydens dié oproep gevra om by die 2020-verkiesing in te meng sodat Trump weer president kan word. Hy het Zelensky gevra om Joe Biden, een van die Demokrate se presidentskandidate, en sy seun, Hunter, te ondersoek. – News24