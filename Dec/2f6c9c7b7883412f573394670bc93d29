DIE ervaring van sewesrugby se Wêreldreeks kan vir Suid-Afrika se vroue­sewesrugbyspan van onskatbare waarde wees. Dit is dalk net die hupstoot wat die spel vir vroue in die land nodig het. Paul Delport (afrigter) se span het nou wel g’n enkele wedstryd dié naweek in die Kaap gewen nie, maar hy het bly veg en sodoende die liefde en respek van die skare gewen. Delport sê: “Ons het besef dat ons intensiteit nie hoog genoeg was nie en ons verdediging het daaronder gely. Ons besluitneming op die aanval was ook nie na wense nie.” Die gebrek aan spoed was opvallend. Spanne soos Rusland en Fidji het hulle ook by die afbreekpunte geboelie.