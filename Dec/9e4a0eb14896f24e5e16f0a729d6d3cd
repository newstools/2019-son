TWEE mense, ’n man en vrou, het in ’n padongeluk gesterf en nog 22 ander mense is beseer. Die ongeluk het gisteroggend net buite Middelburg naby Kranspoort in Mpumalanga plaasgevind. Ineke van Huyssteen van ER24 sê toe hulle personeel net ná 09:00 op die ongelukstoneel aankom, was ander nooddienste reeds daar. ’n Passasiersbus is op sy sy aangetref. Twee mense is op die toneel dood verklaar en 22 ander is ondersoek en na die hospitaal geneem. Volgens Van Huyssteen is die oorsaak van die ongeluk nog onbekend. – News24