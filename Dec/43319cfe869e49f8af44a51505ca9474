UITEINDELIK iemand by Eskom is in boeie. Voormalige senior bestuurders van die kragreus is Donderdag deur die polisie se elite-eenheid gearresteer. Die arrestasies hou verband met korrupsie en bedrog ter waarde van R745-miljoen by die Kusile-kragstasie. Fin24 haal brig. Hangwani Mulaudzi, woordvoerder vir die Valke, aan wie bevestig twee mans is vasgekeer. Mulaudzi sê hul name mag nog nie genoem word nie, omdat daar nog nie op die klagte gepleit is nie. Reuters berig weer saam met dié twee voormalige senior bestuurders is daar ook twee sake direkteurs en sewe maatskappye aangekla. Die arrestasies volg ondersoeke in verband met die manipulering van ooreenkomste tussen kontrakteurs, Eskom, werknemers en ander derde partye. Die Kusile/Medupi-kragstasies is gebou om te help om ‘n einde aan beurtkrag te bring. Vertragings met die konstruksie van die stasies beteken Kusile en Medupi eers in 2021 voltooi sal wees.