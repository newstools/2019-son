EISH, praat van fantasy almost becoming reality, nè. Die akteur Zac Efron het onlangs ’n lewensgevaarlike siekte opgedoen en daar is met hom hospitaal toe gejaag. Dit blyk nou die ou het dit darem oorleef. Ek lees op Channel24 ’n stroom berigte het ingekom oor die 32-jarige Zac. Hy is inderhaas na ’n hospitaal in Australië geneem nadat die een of ander ontsteking hom platgetrek het. Dit was terwyl hulle aan ’n nuwe TV-reeks in Papoea-Nieu-Guinee gewerk het. En hier’s die kicker: Die reeks se titel is Killing Zac Efron. I kid you not. Ek sê julle mos ek kan nie dié goed opmaak nie. Hulle dink dis een of ander vorm van tifus of soortgelyke bakteriese infeksie. Die ster is natuurlik gespot in Yankland, waar hy heel gesond gelyk het. Hy het uitgereik na sy fans op social media en hulle vir hulle ondersteuning bedank. Zac sê hy was darem dié holidays saam met sy familie.