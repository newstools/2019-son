AS DAAR ’n prys was vir sat dronk wees, kon ’n motoris van Limpopo dit straks gekry het. Die ou is gevang. En toe hy in die pypie blaas, toe toets hy sowaar sewe keer oor die limiet! Dis sulke dinge in die feestyd wat die verkeersowerhede warm onder die collar het. Veral omdat dronkry soveel onskuldige lewens vat. Simon Zwane, ’n verkeerswoordvoerder, sê: “ ’n Motoris is in Nkowankowa in Limpopo aangehou nadat hy vir alkohol getoets is. Vasgetrek “Die toets het getoon dat hy sewe keer oor die limiet is.” En asof dié skok nie erg genoeg was nie, is ’n ander motoris ook in Limpopo vasgetrek nadat hy gedog het die pad is ’n Kyalami-baan. Hy het op die N1 ’n spoed van 218 km/h geklok en is voorgekeer. Nog ’n jaagduiwel is voorgekeer op die N4 naby Rustenburg vir ’n spoed van 220 km/h. Zwane sê: “Wees gewaarsku, motoriste. Bly by die reëls van die pad. “Die verkeersower­hede gaan geen genade betoon nie.” – News24