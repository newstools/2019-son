DIE polisie in die Oos-Kaap ondersoek die koelbloedige moord op ’n vierjarige meisie in Komani (Queenstown). Die meisie se liggaam is Saterdag in haar huis in Lessyton gekry, sê kapt. Namhla Mdleleni, ’n polisiewoordvoerder. Haar liggaam het aan ’n toiletdeur gehang. Daar was krapmerke oral oor die kind se liggaam. Onbekend Mdleleni sê die kind se ouers het op haar liggaam afgekom. Nader inligting rondom die kind se dood is nog onbekend. Niemand is nog in hegtenis geneem nie. Die polisie versoek enige een met inligting om hulle naaste polisiestasie te kontak. Inligting kan ook aan die polisie se Crime Stop-nommer deurgegee word by 08600 10111.