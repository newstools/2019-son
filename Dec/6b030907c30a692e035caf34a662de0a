DIE Tygerberg Hospitaal maak goeie vordering om sy dienste in die trauma-eenheid te verbeter. Planne word gemaak om sorg vir pasiënte in die feestyd te verbeter. Gedurende die boekjaar 2018-’19 is altesame 9 513 pasiënte in die hospitaal se eenheid opgeneem vir voorvalle soos messteke, koeëlwonde, motorongelukke, aanrandings en beenbreuke. Die impak van trauma weens veral geweld is gevoel en dit plaas meer druk op die eenheid in die feestyd. Tygerberg het drie 24-uur-noodteaters wat van Maandag tot Donderdag werk en twee volle teaters van Vrydag tot Sondag. Behaal Daar word verwag dat die drie 24-uur-noodteaters vanaf Januarie heelweek sal werk. Dit sal die wagtyd vir pasiënte verminder. Verskeie korttermyn-doelwitte wat in die trauma-eenheid se verbeteringsplan geïdentifiseer is, is al behaal. Kapasiteit is verbeter met die aanstelling van die emergency medicine specialist in September. Twee ekstra dokters is ook aangestel en drie narkotiseurs gaan aangestel word. Die hospitaal het ’n area apart van die hooftrauma-eenheid se wagkamer ingerig waar mense kan wag. Verpleegsters sal dan makliker kan help dat mense na ander areas geneem word waar hulle behandel moet word. Konstruksie Die Wes-Kaapse gesondheidsdepartement maak planne om die hospitaal se trauma-eenheid uit te brei. Dit sal saamval met konstruksie van die fit-for-purpose-streekhospitaal wat in Belhar gebou gaan word. Die gesondheidsdepartement moedig pasiënte aan om eers van die 24-uur-gesondheidsentrums (CHC) gebruik te maak, pleks van die Tygerberg Hospitaal. Die CHC’s is in Delft, Karl Bremer, Eerste­rivier, Kraaifontein, Elsiesrivier, Helderberg en Khayelitsha.