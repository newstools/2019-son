NASA se plan vir die volgende dekade kos miljarde dollars en strek oor miljoene kilo­meter. En nes die heelal, brei dié plan voortdurend uit, berig Business Insider SA. Die Amerikaanse ruimte-agentskap het aangekondig hy wil mense terugstuur na die maan en naby Saturnus na lewe gaan soek. Nasa se plan sluit sendings in om ’n dooie planeet se metaal te ondersoek, die Groot Knal af te neem en op Jupiter se maan Europa in ’n verborge see vir aliens te scan.