DIE Strand se vroue het die week opgetree op die laaste dag van die 16 dae van aktivisme teen geweld teen vroue en kinders. ’n Groep vroue en een man van die Vroue In Aksie-beweging het Dinsdag voor die Strand Landdroshof gepicket. Voorvalle Hulle het dit gedoen om mense bewus te maak oor die stryd van vroue en kinders teen geweld. Zorah Motasi van Vroue In Aksie sê: “Op die laaste dag van 16 dae van aktivisme teen geweld teen vroue en kinders het ons besluit om hierdie issues buite die landdroshof te highlight.” Hierby sluit hulle ook die voorvalle van verkragting in wat tans op die hofrol verskyn. Een van die gevalle is dié van ’n volwasse vrou wat as 12-jarige verkrag is. Die landdros het bevind haar geheue is nie so vars soos toe sy ’n kind was nie. Dis een van baie gevalle waar kinders verkrag is en geregtigheid nie geseëvier het nie. Dan is daar die geval van Gaylene Cloete, wat in die gesig geskiet is. Tot nou toe is daar niemand aangekeer nie. “Ons gaan nie rus voor ons justice kry vir Gaylene Cloete en vroue en kinders wat daagliks vermoor, verkrag en mishandel word nie. Geduld “Die wetteloosheid is oral in die Strand sigbaar. “Dit gaan net nie meer geduld word nie!” Vroue In Aksie laat hoor as vroue nie gehoor word oor die geweld, verkragting en mishandeling nie, sal sy lede tot aksie oorgaan. Die meeste vroue by die picket was van die groter Helderberg-distrik.