GESTRAND sonder ’n refund – en sonder alternatiewe vervoer. Dit was Maandag die lot van tientalle reisigers by die Kaapstad Stasie nadat City to City en Translux se dienste op die nippertjie gekanselleer is. Die drivers staak omdat hulle werkgewers laas week nie hulle salarisse en bonusse betaal het nie. Dié busdienste se moedermaatskappy, Autopax, se finansiële verpligtinge val onder die Passasierspooragentskap van Suid-Afrika (Prasa). Simthembile Ntuli, ’n reisiger, sê: “Toe ons hier by die kantoor kom, het hulle gesê ons gaan nie refunds kry nie, want die company het nie geld nie.” ’Zanele Sabela, woordvoerder van die South African Transport and Allied Workers Union (Satawu), sê die staatsmaatskappy moet verduidelik hoekom die drivers nie betaal is nie. Die werkgewer het in Maart belowe hulle sou nooit weer sonder ’n pay gaan nie. Sabela sê: “Wéér is die werkers in die steek gelaat weens boardroom-verskille.” Nana Zenani, Prasa-woordvoerder, sê net: “Die saak word deur die vakbonde en bestuur aangespreek.”