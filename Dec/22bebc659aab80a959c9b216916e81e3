TERWYL dit nog by ons insink dat onse eie Zozibini Tunzi Mej. Heelal 2019 is, slaan sy steeds die wêreld se asem weg. Die 26-jarige skoonheid het Maandag haar heel eerste TV-onderhoud gehad sedert sy as Mej. Heelal gekroon is. Sy het ’n draai gaan maak op die Amerikaanse show Good Morning America en oor die blom-oomblik gepraat. Zozi het gesê sy is self nog nie gewoond aan die titel nie. “Alles sink steeds in. Mense noem my Mej. Heelal en dan kyk ek weg, want ek vergeet dat dit ek is.” Zozi het aan die aanbieder gesê as sy nie die Mej. Heelal-kroon gewen het nie, sou sy steeds haar doel bereik het om stereotipes in die wêreld van pageants te verbreek. “Ek het gehoop om daai narrative te verander en om te sê dat ons as vroue veel­sydig is. Ons is nie almal dieselfde nie. Ons moenie almal ingebox word in een tipe skoonheid nie.” Jip, die hele wêreld het Zoziphoria en ons wil nooit daarvan genees word nie.