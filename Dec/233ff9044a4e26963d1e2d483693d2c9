DIE Blitsbokke het op dag 3 van wêreldrugby se sewesrugbytoernooi in Kaapstad hul segetog voortgesit deur Kenia in ’n Afrika derby met  17 - 5 te klop. Kenia het teen die verwagtinge eerste gaan druk toe die reuse Alvin Otieno in die linkerhoek oorgebars het. Die Blitse het kort daarna teruggeslaan toe Ruan Nel sy krag getoon en gaan druk het. Die eerste helfte was maar ‘n stop-start affere met talle hanteerfoute aan die orde van die dag. Die spanne het ‘n lafenis gaan geniet met die telling gelyk op 5-5. Nel het sy tweede drie kort na rustyd gaan druk na ‘n goeie beweging van ‘n lynstaan af. Rosko Specman was instrumenteel in die drie. Chris Dry het met twee minute se speeltyd ‘n deurslaggewende turnover bewerkstellig met Kenia op die aanval. Selvyn Davids het van die daaropvolgende lynstaan ‘n steekskoppie van Shakes Soyizwapi opgevolg en sodoende die finale spyker in die Keniane se doodskis geslaan. Die Blitse speel volgende in die halfeindstryd teen Frankryk of Argentinie. Die wedstryd skop om 14:39 af. Blitsbokke - drieë: Ruan Nel (2) en Selvyn Davids; doelskoppe: Geduld (1) Kenia - drieë: Alvin Otieno 