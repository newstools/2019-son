WEES versigtig wanneer jy dié vakansie ’n sip van jou drankie vat. Hiermee saam waarsku suster Magda Kleyn, voor­sitter van Tehillah rehab, ook dié tyd van die jaar is mense geneig om jong meisies met ’n date rape drug te target. Haar waarskuwing kom nadat ’n derra ’n ernstige boodskap aan alle vroue gerig het nadat sy dogter se drank in ’n welbekende club gedokter is. Die pa se social media post oor die voorval het viral gegaan. Sy dogter se drink is Saterdagaand by ’n klub vermoedelik gespike. Die pa verduidelik sy dogter het omstreeks 23:00 nie gereageer nie. Sy het toe ’n fit gekry. ’n Vriendin van die dogter is ’n mediese student. Sy het op haar voete gedink. Die pa sê as dit nie daarvoor was nie, het sy dogter dit dalk nie gemaak nie. Opgeneem Die pa se post lui: “Hulle het gesukkel om haar by paramedici uit te kry. Sy is na die hospitaal geneem.” Die dogter is in die ICU opgeneem. Die derra sê sy dogter is nou oukei, maar hy wil ander mense waarsku voordat dit te laat is. “As ’n ouer is dit nie ’n lekker gevoel om jou kind so te sien nie. “Die vreesaanjaendste gedeelte daarvan is dat meer mense uitgekom het nadat hulle van my dogter se voorval gehoor het. “Die vraag is: Hoeveel voorvalle soos dié moet nog gebeur voordat iemand doodgaan of selfs getraffic word?” Na dese is dié pa se advies: Koop net drank wat steeds geseël is en moet dit nie alleen los nie. Kleyn stem saam. Sy vra dat mense ook nie nog twee keer dink wanneer hulle voel iets is dalk verkeerd nie; doen dadelik iets.