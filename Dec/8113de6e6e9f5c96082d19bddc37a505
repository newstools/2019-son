DIE veteraan aktrise Shaleen Surtie-Richards het onlangs haar debuut verskyning in die telenovela, Arendsvlei, gemaak en haar karakter gaan beslis sorg vir opwinding. Surtie-Richards, wie geen bekendstelling nodig het nie, vertolk die rol van Muriel Foster, wie die afgelope paar jaar vir Doctors Without Borders gewerk het. Muriel is nou terug in die land, nadat sy in Kanada was waar sy by 'n kliniek uitgehelp het. Soos dinge lyk gaan sy Lionel (Jody Abrahams) en Janice (Crystal-Donna Roberts) se wêrelde onderstebo draai. Lionel is Muriel se alles, en sy is terug om te sien wat in haar seun se lewe aan gaan. Om te sê sy is geskok is 'n understatement. Surtie-Richards vertel: "Muriel is daardie auntie in die familie wie nie bang is om ongemaklike vrae te vra nie. Sy het ook geen skaamte nie en sy weet dit. "Dit is 'n voorreg om die minste te sê," vertel sy oor haar rol en om deel te wees van die Arendsvlei-familie. "Ek dink dit is baie belangrik om die kleurling gemeenskap in sy egste vorm te verteenwoordig." 