CHILIBOY Ralepelle sal volgende jaar hoor of hy ooit weer ’n rugbybal by ’n lynstaan gaan ingooi of in ’n skrum gaan sak. Ralepelle (33), die Springbok- en Shark-haker, is in Januarie positief getoets vir ’n verbode middel. Die hormoon Zeranol, wat groei in skaaplammers bevorder, was in sy bloed. Hulle is metandrostenoloon, metieltestosteroon en LGD-4033. Dít het Dyantyi sy plek in die Springbokspan vir die World Cup vroeër vanjaar in Japan gekos. Ralepelle se verhoor is afgehandel en ’n beslissing sal in Januarie bekend gemaak word. Só sê Khalid Galant, uitvoerende hoof (CEO) van die Suid-Afrikaanse Instituut vir Dwelmvrye Sport. Dit is die derde keer in Ralepelle se loopbaan dat hy positief getoets is vir ’n verbode middel. As hy weer skuldig bevind word, kan hy vir lewenslank uit rugby geskors word. Luidens gerugte was Ralepelle in elk geval van plan om dié jaar sy uittrede uit rugby te maak. Dat hy positief getoets is, is egter ’n spanner in die works vir hom. Die jong Dyantyi het verlede jaar Wêreldrugby se toekenning vir die Deurbraakspeler van die Jaar gewen. Sy verhoor moet nog plaasvind. Volgens Galant sal dit in alle waarskynlikheid eers in Februarie plaasvind.