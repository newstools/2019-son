DIE Paarl Rocks sal die Mzansi Super Liga (MSL) eindstryd Maandag sonder een van sy voorste kolwers moet aandurf. Die Engelse Wêreldbeker wenner, James Vince, het die span verlaat en is oppad na Australië waar hy by die Sydney Sixers vir die Big Bash League (BBL) gaan aansluit. Hy het 226 lopies in 8 wedstryde vir die Rocks teen ’n gemiddelde van 37.6 en ’n treftempo van 141.25 aangeteken. James Fortuin, CEO van die Rocks het die Engelsman sterkte toegewens. “As kaptein van die graafskap Hampshire en as ’n Engelse internasionale speler het hy baie ervaring na ons span gebring en ’n reuse rol gespeel om ons in die eindstryd volgende Maandag te kry.” Fortuis sê die Rocks was bewus van die ooreenkoms vir Vince om die Sixers te join na die afgelope naweek se wedstryd toe hulle hom geteken het. Die Rocks speel Maandag teen die Giants of die Spartans op Eurolux Boland Park in die Paarl.