’N DRINGENDE hofinterdik is verkry om drie Oos-Kaapse dorpe se ligte in die Kerstyd aan te hou. Dít kom nadat Eskom Donderdag planne aangekondig het om van vandag af die kragtoevoer vir tot 14 uur per dag te sny na dorpe in die Raymond Mhlaba Munisipaliteit: Adelaide, Bedford en Fort Beaufort. Dié munisipaliteit skuld Eskom R148 miljoen. Net ’n dag later het die munisipaliteit hom tot ’n hof gewend om dié donker Krismis te stop. In ’n verklaring sê die munisipaliteit hy sal voortgaan met onderhandelings met Eskom om ’n terugbetalingsooreenkoms te bereik. “Die munisipaliteit vra verskoning vir enige ongerief veroorsaak deur die verklaring wat Eskom uitgestuur het.” Die munisipaliteit het ook die inwoners, ondernemings en ander stakeholders ver­seker dat hy steeds toegewyd is om uninterrupted dienste te lewer.