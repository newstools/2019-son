MAURICIO Pochettino skimp hy jeuk om ’n terugkeer te maak na die beautiful game. Die 47-jarige Argentyn het aangedui hy is “gereed” en sal “luister na offers”, want hy wil nou terugkeer. Tottenham Hotspur het Pochettino in November ná vyf seisoene afgedank. Hy het die span van Londen laas seisoen tot die Champions League Final gelei, waar hulle teen Liverpool vasgeval het. Spurs het dié seisoen gesukkel om dieselfde peil te handhaaf en Poch, soos hy genoem word, het die trekpas gekry toe Spurs in die 14de posisie was. Gereed Poch word steeds gelink met talle hoëprofiel-poste in Europa. “Jy moet gereed wees as jy glo dis die regte oomblik,” het Pochettino gesê. Sedert Poch Spurs verlaat het, het hy tyd deurgebring met sy ouers en familie in Argentinië. Dit wil voorkom of Poch nou genoeg ruskans gehad het en sy ding wil doen. “Ek is gereed en sal luister na offers,” verduidelik Pochettino verder. “Dis ’n eienaardige tyd vir ons, maar terselfdertyd is ek baie ontspanne, baie gelukkig as ek terugkyk. “En natuurlik moet jy in die lewe aanbeweeg.” –AP