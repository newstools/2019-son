CHRIS Brown se fans glo dat hy nou ’n geringde voël is. Breezy (30) het so ’n oulike foto van hom en sy nuwe laitie, Aeko, gepost waar hulle ’n uiltjie knip, maar die mense het sommer verby dit gekyk en eerder gefokus op die ring aan sy vinger. Die sanger, wat ook ’n dogtertjie, Royalty (5), het, se fans meen hy en sy tweede baby momma Ammika Harris – wat in November aan sy laitie die lewe geskenk het – is óf verloof óf getroud. Pleks van die derra oorval met komplimente oor sy oulike seun, het sy fans eerder in die comment section uitgevis oor daai diamantring aan sy ringvinger. Een fan skryf: “Meneer, daai lyk vir my soos ’n trouring.” ’n Ander een stem saam: “Daai is ’n trouring?” Mense laik goeters, nè? Wel, ek laik ook goeters. So, as ek meer van Breezy se trougoeters weet, sal ek vir julle kom sê.