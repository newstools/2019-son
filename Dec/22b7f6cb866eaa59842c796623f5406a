ABIGAIL Ruiters en Ameerudien Peters sal na verwagting volgende week hoor of hulle skuldig of onskuldig is aan die moord op die baba Jeremiah Ruiters. Die twee word aangekla van die moord op die 17 maande oud babaseuntjie, asook die mishandeling van sy twee ouer sussies. Die staat en die verdediging het Maandag hulle sake gesluit. Hulle maak nou gereed om vandag hulle hoofargumente in die hof aan te bied.