‘N POLISIEMAN is in die moeilikheid nadat hy twee dae agtereenvolgens vir dronkbestuur afgetrek is. Simon Zwane, woordvoerder van die Road Traffic Management Corporation (RTMC), sê die cop was Donderdagaand in Limpopo gearresteer en is op R500 borgtog vrygelaat. “Hy is toe weer die Vrydagaand gevang toe hy van ‘n padblokade wou wegjaag. Hy was twee keer oor die wettige limiet toe hy getoets is,” sê Zwane. Zwane sê sedert die begin van die maand is meer as 2 500 motoriste gearresteer. Hy sê die aantal ongeluk weens spoed en voetgangers het toegeneem. “By baie van die ongelukke gedurende hierdie tydperk is een voertuig betrokke." – News24