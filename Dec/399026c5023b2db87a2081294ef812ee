’N  BAAISE tiener is dood nadat sy in ’n brandende shack vasgekeer was. Kapt. André Beetge, ’n polisiewoordvoerder, sê inwoners van die informele nedersetting Ndulini in KwaZakhele kon hoor hoe die 14-jarige Zintle Manganya Zabo in die brandende shack skree. Hulle het probeer om die shack se deur oop te breek. Dit was egter te laat om Zabo se lewe te red. Beetge sê die brand het blitsvinnig van Zabo se shack af versprei en uiteindelik ook 20 omliggende shacks verwoes. Meer as 100 inwoners is nou dakloos. Beetge sê die oorsaak van die brand is tans nog onbekend.