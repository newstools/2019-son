TWEE partye wat daarin belangstel om ArcelorMittal South Africa (Amsa) se Saldanha Staal te koop, het na vore gekom. Dis volgens ’n verklaring wat die departement van handel en nywerheid Sondag uitgereik het. Son het laas maand berig dié staalfabriek wil sy deure sluit. Dit sal na verwagting lei tot die aflegging van sowat 1 000 werkers. Die ministerie van handel en nywerheid het Sondag gesê hy het Amsa ingelig dat daar sekere partye is wat ’n aanbod wil maak om Saldanha Staal te koop. Die verklaring lui: “Ons is bemoedig deur die belangstelling wat die partye in Saldanha Staal toon. “Saldanha Staal speel ’n baie belangrike rol in Suid-Afrika se industriële footprint. Optogte “Staalwerk is veral vir die Weskus-streek ’n belangrike bron van werkgeleenthede.” Optogte is die afgelope twee weke buite Saldanha Staal teen die beplande sluiting gehou.