’N ANTIE van Mission­vale moes vroeër vanjaar uit haar broer se huis in Algoapark begrawe word omdat die rioolmassa voor haar huis en die gepaardgaande stank toegang tot haar huis onmoontlik gemaak het. So sê ’n erg ontstelde Cecilia Dickson (44) van Arkan­sasstraat in Missionvale oor riool al drie weke non-stop uit ’n drein in dié straat stroom. Die straat is in dié stadium onbegaanbaar. Wakker Dickson sê: “Dis ’n nagmerrie. My nerves is klaar. ’n Mens kan nie die slegte reuke vat nie. “ ’n Mens word soggens sommer wakker met die stank en die muskiete vreet jou op.” Volgens Dickson is dit embarrassing om mense na haar huis te nooi. Sy sê Krismisdag sou haar familie by haar kom kuier het, maar hulle moes noodgedwonge hulle planne change weens die rioolprobleem. Volgens Dickson was sy weens die rioolprobleem ook nie in staat om haar werk se staff-paartie by haar huis te hou nie. Alice Simdill (47), ook van Arkansasstraat, sê sy moes ook op Kersdag mense wat geld het om by haar te kom kuier, weens die riool wegwys. “Ek, wat nie eens geld het nie, moes toe vir hulle gaan kuier.” Simdill sê hulle word ook aanhoudend oorval deur kakkerlakke. Qhayiso Mbongo (50) sê sy vrou, Emily (50), verkoop roosterbrood om aan die lewe te bly en hulle kweek ook spinasie in hulle tuin. Hy sê die riool het in ’n stadium tot in die spinasietuin gevloei en hulle het toe drie weke lank nie ’n inkomste gehad nie. Mbongo sê weens die erge stank moet Emily nou boonop die roosterbrood by haar broer, Jomo Mkosana, se huis gaan berei. Lance (39), ’n ontstelde Elaine Cam­pher (39) se man, moes ’n sloot grawe tot buite in die straat omdat hulle bure se riool deur hulle (die Cam­phers se) yard vloei. Volgens Elaine moet hulle nou hulle red-nose pit bull, Taahir (3), weens die riool en stank heeltyd in die huis hou. “My hond hou ek in die huis, want hy gaan kieme optel. Hy need exercise, want hy is nou al so gefrustreerd.” Lance sê op sy beurt hy moes sy eie pype aanlê en dit met die manhole connect. Volgens hom is die bure se waterpype nie met die manhole connect nie. Teslin Booysen, die wyksraadslid, sê wanneer hy om hulp by die munisipaliteit aanklop, moet hy hoor daar is nie genoeg trokke nie en die munisipaliteit is boonop understaffed. Booysen sê die borrelende riool kan nog vir die volgende twee tot drie maande voortduur. Hy sê die rede hoekom die dreine so oorloop, is omdat die pype wat geïnstalleer is net 100 mm in plaas van 160 mm wyd is. Booysen sê daar is ook gevalle waar die waterpype nie met die manhole connect is nie. Volgens Booysen het die bevolking van Missionvale gegroei sedert die projek begin is. Hy verduidelik Missionvale het destyds ’n bevolking van sowat 10 000 gehad. Volgens hom het die bevolking sedertdien tot sowat 30 000 gegroei. Booysen sê die infrastruktuur bly verouderd en meer mense gebruik toilette. Hy verduidelik ’n dag nadat die dreine herstel word, loop dit maar net weer oor. Volgens hom kan voertuie nie deur Arkansasstraat ry nie. Hy sê hulle kry geen terugvoer van die munisipaliteit nie. “Daar is geen plan om die situasie te hanteer nie. Hier word geen maintenance op die infrastruktuur gedoen nie. Dit is weens ’n gebrek aan topbestuur dat dinge nou lyk soos dit lyk.” Volgens Booysen het dienslewering in Mission­vale verskriklik agteruitgegaan en is dit die gemeenskap wat die ergste ly. Werkers Hy sê hy kry weekliks sowat 50 klagtes oor dreine wat oorloop.