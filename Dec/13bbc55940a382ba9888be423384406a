PAUL Zacks het gister gerugte ontken dat hy uit sy pos geskors gaan word. Volgens ingeligtes sou die uitvoerende hoof van die Westelike Provinsie Rugbyunie (WPRU) van vandag af nie meer in beheer wees van die unie se professionele arm nie. Zacks het gister aan Son gesê: “Nee, die gerugte is absolute snert! Gelewer “Ek is nou hier in die kantoor besig om te werk terwyl ons praat. “Dinsdagaand was ek by die WPRU se jaarlikse prysuitdeling, waar ek ’n toespraak gelewer het. “Gister (Woensdag) was ek by ons HPC (Sentrum vir Uitnemendheid in Bellville) in vergaderings met die afrigtingspan. “Ek het ook met die junior spelers vergader om hulle kontrakte vir 2020 te bespreek. “Ek sit nou hier in my kantoor by Nuweland indien jy by my wil kom besoek aflê.” Span Die WPRU het gister ook amptelik in ’n verklaring die Stormers se afrigtingspan bekend gemaak. Die span is: John Dobson (hoofafrigter); Chippie Solomon (spanbestuurder); Riefaat Jappie (fiksheid); Norman Laker (verdediging); Rito Hlungwani (voorspelers); Dawie­ Snyman (agterlyn); Labeeb Levy (vaardigheids- en tegniese ontleder). Hanyani Shimange (skrumkonsultant) en Gareth Wright (skopafrigter) sal met al die spanne werk.