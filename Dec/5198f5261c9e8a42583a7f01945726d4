Die liggaam van
’n 52-jarige vrou is gister by Voëlklip, Heroldsbaai, in die see gevind. Volgens die
Suid-Kaapse polisie het ’n lid van die publiek gesien hoe ’n kar oor die krans
gaan en die polisie onmiddellik laat weet. Die Nasionale
Seereddingsinstituut, die polisie se duikeenheid, die nood- en patologiedienste
het deur die nag gewerk om die liggaam te vind. “Lede het
vanoggend ’n lyk op die rotse gesien en met die recovery operation begin. Die
liggaam is later uit die see geairlift,” het die polisie gesê. Die oorledene se
naam sal eers bekend gemaak word nadat haar familie van haar dood in kennis
gestel is. Dit is die tweede
voorval in drie maande by dié plek. In Oktober is Heidi Scheepers en haar twee
kinders dood nadat haar voertuig oor die krans is. Die lyke van Heidi en haar
seun is gevind, maar die soektog na dié van die dogter is mettertyd afgelas. - NSRI