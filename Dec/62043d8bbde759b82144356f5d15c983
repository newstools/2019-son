DAM ná dam, rivier ná rivier en boorgat ná boorgat loop droog. En die load shedding wat nou weer die land donker het, laat die humanitêre organisasie Gift of the Givers nog meer sukkel om voor te bly met die demands vir waterhulp. Dr. Imtiaz Sooliman, die stigter van dié organisasie, sê die druk gaan in die komende paar weke ook net vermeerder wanneer feestyd-toeriste op verskeie Oos-Kaapse dorpe gaan toesak. Nagmerrie Baie van dié dorpies se ekonomie is afhanklik van vakansiegangers, maar daar is in dié stadium net nie genoeg water vir dié besoekers nie. Daarom, sê Sooliman, is die reeds challenging scenario nou op die drumpel daarvan om in ’n nagmerrie te ontaard. “Die aanvraag na water gaan nou drasties vermeerder, wat die krisis net verder gaan laat vererger.” Meer boorgatpompe gaan in die volgende paar dae geïnstalleer word in dorpe soos Adelaide, Bedford, Graaff-Reinet en Middelburg, aangesien laboratoriumtoetse op die water wys dit is geskik vir menslike gebruik. Water is nie die enigste item wat daar broodnodig is nie. Daar is ook ’n reuse-tekort aan voer vir diere en kospakkies vir plaaswerkers en boere.