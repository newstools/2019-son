'N 10-JARIGE seun is dood verklaar nadat hy Donderdagoggend by ‘n vakansieoord in Witbank, Mpumalanga verdrink het. Met ER24 se paramedici se aankoms om 10:20 by die toneel was omstanders reeds besig om CPR toe te pas op die seun wat langs die swembad gelê het. Russel Meiring, ER24-woordvoerder, sê paramedici het oorgevat en het verder CPR toegepas. Die seun is toe later na 'n hospitaal oorgeplaas. Meiring sê hy is na sy aankoms by die hospitaal dood verklaar. Die voorval volg op dié van ‘n 9-jarige seun van KwaZulu-Natal wat op Kersdag verdrink het. - News24