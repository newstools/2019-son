Die Nasionale
Vergadering het ingestem tot nuwe reëls wat die verwydering van die openbare
beskermer (OB) en die hoofde van ander Hoofstuk 9-instansies moontlik sal maak. Ná verskeie
verdoemende beslissings teen Busisiwe Mkhwebane (OB) het die DA geëis dat die
parlement ondersoek hoe geskik sy is om dié pos te vul. Toe is ontdek daar is
’n leemte in die reëls. Pleks van fokus
op die verwydering van die OB, is gekyk na die stappe om enige hoof te verwyder
van ’n institansie wat veronderstel is om die demokrasie te ondersteun. Daardie
reëls is nou in plek. Dorries Dlakude,
adjunk-hoofsweep van die ANC, het die huis Dinsdag toegespreek en aan LP’s gesê
die hoof van ’n Hoofstuk 9-instansie (soos die OB) kan voortaan op grond van
wangedrag of onbevoegdheid uit die pos verwyder word. “Belangrik: Dié
reëls berus op die beginsels van regverdigheid. Dit definieer die gronde vir
verwydering; dit voorsien ’n vierstap-prosedure en dit is afkomstig van die
stappe om ’n president te verwyder,” het Dlakude gesê. Beide huise het
Dinsdag die besluit van die parlement se twee justisiekomitees oor Nomgcobo
Jiba en Lawrence Mrwebi aanvaar. Dié afgedankte beamptes van die nasionale
vervolgingsgesag sal dus nie heraangestel word nie. Die komitee het
laas week besluit pres. Cyril Ramaphosa reg opgetree toe hy die twee afgedank
het. Dít het gekom nadat bevind is hulle is nie geskik om in die
Mokgoro-kommissie van ondersoek te dien nie. – EWN