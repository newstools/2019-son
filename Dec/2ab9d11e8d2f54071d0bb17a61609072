’N VROU van Bethelsdorp is in die naweek gearresteer vir handel in dwelms. Die polisie het dié 37-jarige vrou se huis in Pin­cushionweg in Uitbreiding 31 Saterdag deursoek. Kol. Priscilla Naidu, ’n polisiewoordvoerder, sê beslag is gelê op 197 Mandrax-pille, vier pakkies cocaine van 78,5g , 5,5 g khat en meer as R31 000 kontant. Straatwaarde Die polisie het twee vuur­wapens – ’n .38 Special en ’n 9 mm-pistool – gekonfiskeer, asook die verdagte se selfoon. Die geskatte straatwaarde van die dwelms is R10 300. In nog ’n intelligensie-gedrewe operasie is ’n 40-jarige vrou in Hlahalastraat in Ikamvelihle gearresteer vir handel in dwelms. Beslag is gelê op ’n klein hoeveelheid tik, dagga en kontant.