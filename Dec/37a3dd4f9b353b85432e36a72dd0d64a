“IS F*K*L Is Fes­tive!” Met dié woorde het Alen Abrahams, die singende car guard, sy lewe omgedraai. Die karwag wat in 2013 bekendheid verwerf het, het onlangs ’n band gejoin en sy aim in die lewe is nou om ’n legacy vir sy kinders agter te los. Die laaste keer dat Abrahams in die nuus was, is ’n jaar gelede – toe hy gearresteer is. Hy is daarvan beskuldig dat hy koper gesteel het. Hy het net een dag gemang en is toe die volgende dag vrygelaat. Daarna het hy spoorloos verdwyn. Vergifnis Abrahams sê dis deur dié saak dat hy agtergekom het sy talent het eintlik sy lewe gered. “Toe ek by die tronk ingestap het, het ek begin sing. “Toe hoor die bewaarder my. Hulle het sommer besluit om my in ’n voorste sel te sit.” Hy sê toe hy in die hof verskyn, het hy die landdros vergifnis gevra en daarna sommer ’n flash drive met sy songs op aan haar gegee. “Dit was bewyse dat ek nie so ’n persoon is wat nonsens aanvang nie. “My songs is my lewe. Ek tik nie eens meer nie! “Ek rook net dagga.” Hy vertel met ’n groot smile toe die groep That Funny Boy Band hom twee maande gelede genader het om hulle te join, het sy hart weer gesmile. “Man, weet jy, ek het soveel ideas in my kop oor songs. “Ek het net ’n way makeer om dit te offload. “Ek ken die mense in die band, so dit kom al ’n lang tyd aan.” Hy sê die festive song wat hulle saam release het – “Is F*k*l Is Festive” – iets is wat hy al ’n lang tyd op sy mind gehad het. “Jy weet, die song dra soveel krag, want dis ’n gevoel wat almal dié tyd van die jaar voel – is f*k*l is festive. “Maar as jy mooi luister, dra die song ook ’n inspira­tional boodskap in ’n funny way oor. “Al wat ek wil hê, is respek en my due, want ek is mens. “Ek’s ’n pa. “Ek wil hê my kinders moet ook weet dat ek ’n legacy gelos het. “Hulle kan ook sing en ek wil nie hê hulle moet ook car guard singers word nie.” Abrahams sluit af met ’n boodskap aan almal: “Jy moet jou lewe vier, want is f*k*l is festive!” 