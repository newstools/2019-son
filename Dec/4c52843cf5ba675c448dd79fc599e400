GRAEME Smith, nuwe direkteur van krieket by Krieket Suid-Afrika (KSA), het toe sy eerste groot wens gekry. Mark Boucher is as Smith se eerste groot skuif in beheer as die nuwe afrigter van die Proteas aangestel. Enoch Nkwe, wat in die Proteas se onlangse toer van Indië in beheer van dié nasionale span was, sal Boucher se hulpafrigter wees. Linda Zondi is weer as hoofkeurder van die nasionale span aangestel. Zondi se kontrak het eintlik ná vanjaar se World Cup verstryk. Ashwell Prince, wat onlangs nog kwaai bek uitgespoel het oor die moontlike veranderinge in SA krieket, is ook ’n pos aangebied. Die voormalige hotklou-kolwer en huidige breier van die Cape Cobras sal die Suid-Afrikaanse A-span afrig. 