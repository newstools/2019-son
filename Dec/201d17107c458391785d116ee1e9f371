DIE wêreld het 128 babas ryker geword toe 89 seuns en 39 meisies op Krismis in die Wes-Kaap gebore is. Volgens Byron la Hoe, woordvoerder van die Wes-Kaapse departement van gesondheid, is drie stelle tweelinge tussen die Krismis babies. ’n Seuntjie is om 04:03 en ’n dogtertjie om 04:04 in die Tygerberg Hospitaal gebore. In die Paarl Hospitaal is daar om 14:21 ’n dogtertjie en 14:23 ’n seuntjie gebore. Later die aand om 20:30 is daar ’n seuntjie en weer om 20:31 ’n dogtertjie in die Tygerberg Hospitaal gebore. Die meeste babas is by die Tygerberg Hospitaal gebore – altesaam 13. Die Mowbray Maternity en Paarl Hospitaal het met 11 geboortes gespog. By die nuwe Somerset Hospitaal is ag babas gebore en in die Khayelitsha Distrik Hospitaal sewe babas. By die Louis Leipoldt Mediclinic in Bellville is twee seuntjies gebore.