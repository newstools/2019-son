TOTTENHAM Hotspur se Champions League-vooruitsigte is nog op dreef. Maar José Mourinho (bestuurder) se Tottenham-elftal moes in die Tottenham Hotspur-stadion omtrent huff en puff om Brighton Hove and Albion met 2-1 te klop, al staar relegasie dié in die gesig. In die eerste helfte was Spurs en Brighton albei slordig met balbesit. Die spanne het ook nie hulle ritme gevind nie. Die besoekers van Brighton het voor die uurmerk omtrent hulle geluk ge­ry. Harry Kane se doel is deur die video assistant referee ongeldig verklaar weens onkant spel. Dis asof dít nuwe lewe in Brighton geblaas het. Ná die halfuurmerk het Bright­on eerste bloed geruik. Adam Webster se kragtige kopskoot het Spurs se nette laat raas – teen die verloop van spel. In die tweede helfte het dinge wel in Spurs se guns verloop. Lucas Moura se toegewydheid om die bal te wen het Kane die kans gegee om die nette te laat raas. Ná goeie werk deur Serge Aurier van Spurs het sy spanmaat Dele Alli vir ’n oomblik van briljantheid gesorg. Vanweë Ali se vurige skoot het Mathew Ryan, in die Bright­on-doelhok, g’n kans gehad nie. Ali moes die wedstryd buite Brighton se bereik geplaas het, maar sy afronding van net buite die doelgebied was power. Spurs moet sy vaardighede opskerp as hy sy goals wil bereik. – AP