MANCHESTER City se bestuurder, Pep Guardiola, het ’n brief aan die Engelse Premierliga (EPL) geskryf om hom te “bedank”. Die Spanjaard is glad nie beïndruk met City se wedstrydskedule vir die feestyd nie. Guardiola se kampioenspan is een van vyf klubs wat twee wedstryde binne 48 uur speel. City pak Wolves­ Vrydag (19:45) in ’n wegwedstryd en verwelkom Sheffield United Sondag in die Etihad Stadium. Die voormalige Barcelona- en Bayern Munich-bestuurder het in die verlede ook gekla oor kort periodes tussen wedstryde. Guardiola het sarkasties gesê: “Ek het die EPL in ’n brief bedank en aan hom verduidelik ons gaan ná die wedstryd teen Wolves gou net na die yskas voordat ons gereed maak vir Sheffield United. “Ons oefen die 23ste en 24ste. Die aand van die 24ste en oggend van die 25ste is hulle af. “Ons oefen weer die 26ste, en die 27ste is dit Nuno Espirito Santo (Wolves-bestuurder) se span.” Guardiola verkies dat sy spelers meer tyd sal hê om te rus tussen wedstryde. City het Leicester City Saterdag met 3-1 geklop. Hy is nou net een punt agter Leicester, wat tweede lê. Die Cityzens is 11 punte agter die voorloper, Liverpool, maar het een wedstryd meer gespeel as die Reds. Guardiola sê dié gaping sal nie regtig krimp nie. Hy gee toe hulle fokus het verskuif. Hy sê: “Wanneer ’n span 16 seges van 17 wedstryde behaal het, is dit onrealisties om te dink ons sal hom inhaal. Weet “Ons sal probeer om ons wedstryde te wen en vir die Champions League volgende seisoen te kwalifiseer. “ ’n Mens weet nooit: As hulle (Liverpool) punte verloor en ons wen en wen ... Ek weet nie. Guardiola sê as Leicester vir Liverpool in hulle wedstryd ná Kersdag inhaal, sal hulle City ’n guns doen. - AP