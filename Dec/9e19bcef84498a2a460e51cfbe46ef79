RICHIE McCaw, voormalige kaptein van die All Blacks en rugby hall of famer, sê hy het ’n plan om die gemors van tyd by skrums op te los. Volgens McCaw, wat laas maand deur Wêreldrugby in sy heldesaal opgeneem is, sê daar kan baie tyd in wedstryde gespaar word as die wedstryd klok voor skrums gestop word. In die pas afgelope World Cup in Japan was die tyd wat by skrums gemors word een van die groot kwelpunte vir ondersteuners van dié sport. McCaw het in interview met Wêreldrugby gesê: “Een ding wat my baie frustreer is hoe baie tyd skrums vat. “As ek iets kon verander sal dit wees om die wedstryd klok te laat stop wanneer ‘n skrum toegeken word. Die klok kan dan weer begin loop sodra die bal ingegooi word. Jy sal baie meer tyd vir die speel van rugby kry.” McCaw het ná die 2015 World Cup in Engeland sy uittrede aan alle vorme van rugby gemaak nadat hy die All Blacks tot ’n tweede agtereenvolgende World Cup-kroon as kaptein gelei het. Hy sê verder in sy interview hy dink ook nie daaraan om op professionele vlak by afrigting betrokke te raak nie. “Ek dink dit sal my te veel frustreer,” het McCaw gesê. “As ’n voormalige speler kon ek op die veld draf om iets daaroor te doen. Wanneer jy ’n afrigter is, dink ek moet jy vanuit ’n ander perspektief dinge bekyk. Ek sal egter baie daarvan hou om een dag jong kinders af te rig.” 