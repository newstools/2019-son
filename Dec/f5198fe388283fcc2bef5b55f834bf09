EDGAR Lungu, president van Zambië, het sy salaris, sowel as dié van sy kabinet, met minstens 15% gesny. Die pay-cut kom weens die enorme styging in elektrisiteitskostes. Die prys van elektrisiteit gaan aan die begin van volgende maand met 115% toeneem. Dit terwyl die petrolprys met 10% gestyg het en die dieselprys met 9,6%. Lungu sê hy is bewus van sy landsgenote se lyding, maar het nogtans vertroue dat die ekonomie volgende jaar gaan herstel weens die maatreëls wat die regering in plek gesit het. Van die maatreëls sluit in om reise te verminder wat deur senior regeringsamptenare aangepak word.  – News24