WAGTE van die Tafelberg Nasionale Park het reageer op die moontlike oortreder van die wet. Die fietsryer Nicholas Dlamini het tydens ‘n onderonsie met wagte van die park sy arm gebreek. News24 berig Reynold Thakhuli, woordvoerder vir SanParks, verduidelik: “Wagte is ingelig van ‘n fietsryer wat by die hek van die Silwermyn-afdeling van die park, sonder om te betaal, ingery het." Die wagte het ondersoek ingestel, die fietsryer gestop en gevra vir sy permit wat hy nie kon gee nie. Dinge het daarna net hand uit geruk. In ‘n video wat op sosiale media gedeel is kan gesien word hoe vier wagte die fietsryer agter in hul wa stoot. Tydens die gestoei kan jy ook hoor hoe Dlamini se arm breek, met ‘n wag wat probeer om Dlamini se arm agter sy rug te plaas. Donovan le Cok, ‘n ooggetuie, vertel: “Ek het op die toneel gekom net toe die SanParks beampte Nicholas van sy fiets afstoot. “Dis skokkend wanneer iemand probeer om jou van jou fiets af te ruk, dit is iets wat ‘n misdadiger en nie parkwag doen nie.” Le Cok vertel daar was ‘n onderonsie met die hoofwag en dat Nick nie aggressief teenoor hom was nie. “Hy het nie probeer weg kom of geweier om detained te word nie. “Die wag het omgedraai en Nick se arm bo sy kop gedraai en mens kan in die video hoor hoe sy arm kraak. Die wagte het net voortgegaan om hom agter in die wag te gooi, terwyl Nick skree sy arm is gebreek.” Le Cok noem toe die wagte aggresief begin raak teenoor hom het hy die video gestop. “Hulle wou my foon gryp en was aggresief teenoor my en ek wou net kyk of Nic okay is.” 