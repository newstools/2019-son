ANTHONY Joshua het die naweek gal gebraak oor diegene wat sy afrigter, Rob McCracken, kritiseer. Joshua het gepraat nadat hy sy vier wêreldtitels teruggewen het deur Andy Ruiz in Saoedi-Arabië eenparig met punte oor 12 rondes te klop. “Mense wat Rob McCracken kritiseer, is f*kken clowns. “Mense verstaan nie,” het hy gesê. “Hulle hou aan om te sê ek moet my trainer in die pad steek, maar hulle is almal ’n f*kken klomp clowns.” Joshua het McCracken daarna geprys vir die impak wat hy op sy lewe het. “Ons behoort hierdie man dawerende applous te gee,” het die kampioen (30) gesê. “Rob het my van dag 1 af gehelp en my allerhande dinge vertel. “Ek sou nie vandag hier gewees het as dit nie vir Rob was nie. “Hy is nie net ’n student van die game nie, hy het sy pad deur die ranks oopgeveg,” het hy aan iFL TV gesê. Die oudkampioen Lennox Lewis (54) het vroeër vanjaar gesê Joshua sal nêrens kom as hy deur ’n “gr. 3-onderwyser” afgerig word nie. Die 70-jarige George Fore­man het Lewis ondersteun en selfs aangebied om Joshua af te rig.