DIE Ceres 7's-rugbytoernooi, 'n inisiatief van Son, is Saterdag op die Bella Vista Sportterrein gehou. Die Witzenberg Munisipaliteit, die Wes-Kaapse departement van kultuursake en sport en Caylix, 'n sportbestuurmaatskappy, het dit ondersteun. Neil Scott, redakteur van Son, het gesê: "Die grondslag is gelê. Ons gaan volgende jaar beter en groter na Ceres terugkeer." Scott sê die belangstelling was bo alle verwagtinge. Hy het veral die selfoonmaatskappy MTN bedank, wat die pryse geborg het. 