PIERRE-Emerick Aubameyang het verseker dat Mikel Arteta se tyd in beheer van Arsenal begin met ’n gelykop uitslag. Die Gunners het in die Vitality Stadium teen Bournemouth ’n moeilike dag gehad, maar wel die gelykop uitslag van 1-1 verdien. Hoewel die Gunners baie goed begin het en die meeste van die kanse gekry het in die eerste helfte, was dit Bournemouth se Dan Gosling wat op ’n teenaanval in die 35ste minuut ’n doel aangeteken het. Die Gunners het aanhou probeer, maar het gesukkel om die laaste pass te kry wat Bournemouth sou oopmaak. Dit het erg begin reën in die tweede helfte. Dit het dinge verder moeilik gemaak vir albei spanne. Arsenal het wel aangehou goed aanval en in die 64ste minuut het Aubameyang die gelykmaker aangeteken. Albei spanne het probeer, maar nie daarin geslaag om ’n wendoel aan te teken nie. Dis nie die uitslag wat Arteta of die Gunners se fans wou hê nie, maar dis duidelik dat die span baie beter vertoon het op die verdediging.