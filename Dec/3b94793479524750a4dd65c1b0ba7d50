WILLEM Breytenbach is gearresteer. Die voormalige Media24-diknek en oudonderwyser is by sy sielkundige se praktyk in Hartenbos opgelaai. Die arrestasie kom nadat minstens 26 mans na vore gekom het met bewerings van seksuele aantygings teen Breytenbach. Die mans het na vore gekom nadat Deon Wiggett, 'n kopieskrywer, hom op sy podcast My Only Story ontmasker het as die man wat hom as leerling verkrag het. Breytenbach was toe nog 'n joernalis by Die Burger. Hy word ook daarvan beskuldig dat hy verskeie skoolseuns by drie skole seksueel gemolesteer het toe hy van 1989 tot 1994 skoolgehou het.