DIE Kaapse Klopse se Tweede Nuwejaarsdag-straatparade gaan op Saterdag 4 Januarie 2020 plaasvind. Dié aankondiging is gister gemaak. Die optrede sou nie vir die vorige dag – die Vrydag – gewerk het nie omdat die meeste deelnemers in die Klopse op die Vrydag na die mosque toe gaan vir gebede. Die Klopse-optrede oor Nuwejaar is deel van die skatryk kultuur van Kaapstad en lok jaarliks sowat 60 000 tot 100 000 toeskouers. Die Kaapse Klopse Karnaval Assosiasie (KKKA) is die organiseerder van die nuwe formaat van die optredes. Klopse-groepe van reg oor die Kaapse Vlakte sal optree in die strate. Tradisie Die parade sal afskop in Hanoverstraat in Distrik Ses en oorspoel na Rose-straat in die Bo-Kaap. Hierdie 110 jaar oue tradisie beloof om in die feestyd weer net so kleurryk te wees soos al die vorige jare. Die Maleier-koorkompetisies wat in die Athlone Stadium gehou sal word, se datums is ook bekend gemaak. Die kompetisiedatums is 1, 11, 18 en 25 Januarie 2020, asook 1, 8 en 15 Februarie 2020. Die straatparade is die een geleentheid waarna Kapenaars, sowel as besoekers, uitsien as een van die grootste skouspele van die jaar.