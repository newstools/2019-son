DIE Oos-Kaap het die tweede meeste tienerswangerskappe in die hele land. Dít is volgens amptelike statistieke van die nasionale gesondheidsdepartement. Die minister van basiese onderrig, Angie Motshekga, het dié skokkende statistieke bekendgemaak nadat die DA-LP Chantel King parlementêre vrae aan haar gestel het. Die statistieke sluit die swangerskappe in van meisies vanaf 10 tot 19 jaar oud. Tussen Junie 2018 en Junie 2019 was daar 124 628 tienerswangerskappe in die land. Dis meer as die 117 055 in dieselfde tydperk van 2017 tot 2018. Jong mammas van 10 tot 14 jaar oud het 3 529 babas gekry. Dít terwyl mammas van 15 tot 19 jaar aan 121 099 babas die lewe geskenk het. Die meeste swangerskappe vir tieners van 15 tot 19 jaar oud is in KwaZulu-Natal record op 34 482. In die Oos-Kaap staan dié syfer op 16 742, in Limpopo op 16 210 en in Gauteng op 14 501. Mpumalanga het 11 229 tienerswangerskappe gehad, die Wes-Kaap 10 675, Noordwes 7 700, Vrystaat 5 618 en Noord-Kaap 3 942. Onder jong ma’s van 10 tot 14 jaar oud was KwaZulu-Natal weer top of the list met 989 swangerskappe. Speel Dis gevolg deur Mpumalanga op 590, Oos-Kaap 425, Gauteng 420, Limpopo 377, Wes-Kaap 312, Vrystaat 161, Noordwes 157 en Noord-Kaap 99. Nou smeek die nasionale departement van basiese onderrig gemeenskappe om ’n rol te speel om ’n einde aan tienerswangerskappe te bring. IOL berig Elijah Mhlanga, departementele woordvoerder, noem tienerswangerskappe ’n “social ill” wat nie deur die onderwysdepartement alleen gehanteer kan word nie. “Dit is nou bloot tyd dat gemeenskappe die saak ernstig opneem. Jy kan dit nie net vir die skole los nie.” Hy erken die regering is diep bekommerd oor die hoë syfers. “Dit kom voor asof die land nie aandag skenk aan ons kinders nie. Daar is ook sake van statutêre verkragting van minderjarige kinders waar daar net geen aksie geneem is nie.” Mhlanga sê van die tieners het skool verlaat nadat hulle swanger geword het, hoewel hulle steeds skoolgaande ouderdomme is. “Van ons kant af verskaf ons inligting en bewustheid van MIV/vigs en ongewenste swangerskappe sal nou deel van ons kurrikulum word.” Hy sê die departement het verlede maand ’n bewusmakingsprogram begin wat spesifiek gemik is op ongewenste swangerskappe, veral op jong ouderdomme. Volgens King moet die reuse-aantal tienerswangerskappealarm bells laat afgaan. “Seksonderrig in skole moet fokus op die voorkoming van swangerskappe, maar bewusmaking moet ook in die gemeenskappe gebeur.” King glo nog ’n manier om tienerswangerskappe aan te spreek, is om strenger keuringsprosesse te hê vir onderwysers sodat meisies in skole nie in ongemaklike situasies gedwing word nie. Sy stel voor daar moet nouer saamgewerk word met die departemente van gesondheid en maatskaplike ontwikkeling, en die polisie. Voorkom “Daar is verskeie redes vir tienerswangerskappe, maar meisies moenie in silence suffer nie. Hulle moet uitpraat oor abuse en groepsdruk. “Skole moet met maatskaplike ontwikkeling en ook die sielkunde-departemente van tersiêre inrigtings saamwerk om ’n platform te skep waar psychosocial-kwessies aangespreek kan word.” Sy meen tot dusver was seksonderrig in skole nie suksesvol om tienerswangerskappe te voorkom nie. Daarom beplan hulle om die nuwe seksonderrig-kurrikulum fyn dop te hou. Die Oos-Kaapse onderwysdepartement het navrae na die nasionale departement verwys.