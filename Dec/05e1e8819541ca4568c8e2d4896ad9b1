MINUTE nadat hulle Vrydag teruggekeer het huis toe van Black Friday shopping af, het ’n verwoestende brand álles vernietig. Al hulle Krismiskos, -klere, nuwe furniture, verjaardaggeskenke en Krismis-bonusgeld is uitgebrand. Altesame 16 lede van 3 gesinne van Alliestraat in Arcadia is Vrydag dakloos gelaat nadat ’n brand hulle drie shacks binne minute verswelg het. Die gesinne het alles in die brand verloor. Toe Son die gesinne gister besoek het, het hulle nog verslae op die toneel rondgedwaal. Allaam Beydon (20) sê Vrydagmiddag het sy en haar suster, Iptesaam (30), nog heel opgewek by die huis aangekom ná hulle Black Friday shopping. Sy sê sowat 20 minute later het ’n neighbour kom sê ou rusbanke wat agter teenaan die derde shack staan, is besig om te brand. Volgens Allaam het hulle toe gaan ondersoek instel. Sy sê dit was nie lank nie toe het die vlamme na al drie shacks versprei. Allaam sê hulle het van hulle besittings probeer red, maar die vlamme was net te hoog en sterk. Allaam sê hulle het erg gepanic omdat sy gedink het ’n blinde familielid, Gasiena (57), is nog in haar brandende shack vasgekeer. Hulle het later vasgestel Gasiena was elders by familie. Volgens Allaam het hulle net verlede maand ’n nuwe dressing table, kas, yskas, fryer, televisiestel en wasmasjien gekoop. Alles is verwoes. Haar pa, Yunis Beydon (53), sê met trane in sy oë dis volgende Maandag sy kleinkind Izhaam se vierde verjaardag. Yunis sê ál Izhaam se verjaardag- en Kersgeskenke het uitgebrand. Die oupa sê hy het sy kleinkind belowe hy gaan vir hom nuwe geskenke koop. Hospitaal Dan bard Yunis uit in trane en sê: “Dis darem nie lekker as mens niks het nie ...” Allaam voeg by: “En dít in ’n Desember.” Sy sê haar ma, Shameela (48), het Donderdag bonus gekry. Al dié geld is ook in die brand vernietig. Volgens Allaam het sy haar vier maande oue kind, Samaya, ná die brand vir ’n check-up hospitaal toe geneem omdat sy baie lomerig voorgekom het. Sy sê verpleegpersoneel het haar meegedeel Samaya is fine. Tommy Breda (46) het saam met sy vrou, Ragieba (51), en kinders, Reghaana (11) en Wasief (18), in een van die drie shacks gewoon. Hy sê hy gaan vandag Kleinskool toe om claims te gaan insit, waarna hulle polisiestasie toe gaan. Volgens hom het lede van Moslem-gemeenskap ná die brand dadelik ingespring en die brandrommel help verwyder. Hulle het ook fondasies begin kap vir drie nuwe baksteenhuise vir die drie gesinne – alles gratis. Yunis sê hulle woon tydelik by familie.