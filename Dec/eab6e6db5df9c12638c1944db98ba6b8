DIE mees bekende villian in sepie-geskedienis, Stefano DiMera, staan weer uit die dood uit op. Hierdie keer is kykers nie so happy daaroor nie. Die Amerikaanse sepie, Days of Our Lives, het op Twitter aangekondig dat die berugte karakter weer sy verskyning op ‘n “eerie” manier sal maak. Wat mense upset is die feit dat die karakter Stefano deur ‘n ander akteur gespeel gaan word, Stephen Nichols. Vir jare is die karakter deur die akteur Joseph Mascolo gespeel. Volgens berigte is Mascolo uit die sepie geskryf weens sy stryd met Alzheimer-siekte wat uiteindelik tot sy dood in Desember 2016 gelei het. Stefano keer terug uit die dood onder ‘n skuilnaam, Steve Johnson, nadat hy sy dood vervals het. Dit gebeur nadat Hope hom vermoor het omdat hy Bo ontvoer het. Sommige fans het ge-comment hulle hoop die storielyn is net ‘n droom. Ander meen daar is net een Stefano vir hulle en dis Joseph Mascolo. - Channel24 