'N MAN is in 'n ernstige toestand in die hospitaal opgeneem nadat hy deur 'n trok getref is. Die voorval het Donderdag op die N2 buite George plaasgevind. Russel Meiring, ER24-woordvoerder, sê hul paramedics het om 12:30 saam met George-brandweerdienste by die toneel aangekom en die man, in sy 30's, aan die linkerkant van die pad gevind. Die trok wat die man getref het, was sowat 100 meter verder geparkeer. Meiring sê paramedics het bevind die man het ernstige beserings aan sy bene opgedoen. Die man is in die George provinsiale hospitaal opgeneem. In 'n ander voorval is nog 'n man beseer toe 'n trok in die agterkant van 'n ander een vasgery het. Die voorval het by Meulweg in George Industria plaasgevind. Die man het ernstige beserings aan sy bene opgedoen. Hy is na Mediclinic in George geneem vir verdere behandeling.