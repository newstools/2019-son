CLAIRE Foy maak haar terugkeer in die vierde seisoen van The Crown in 'n toneel waaroor Suid-Afrikaners gaande sal wees. Die toneel is 'n flashback van 'n jong Koningin Elizabeth II wat 'n toespraak op haar 21ste verjaarsdag lewer. Die toespraak is op 21 April 1947 in die tuine van die regeringshuis in Kaapstad gelewer. Elizabeth, toe nog 'n prinses, het saam met haar ouers en suster, prinses Margaret, in Suid-Afrika getoer. Foy het die rol van die queen in die eerste twee seisoene vertolk en is met 'n Emmy bekroon vir haar skitterspel. Sy is in die derde seisoen deur Olivia Colman vervang wat 'n ouer weergawe van die queen speel. - Channel24