VIER mense is die naweek in drie afsonderlike brandvoorvalle dood. Twee mans is dood in ’n brand wat gister net voor 05:00 by Siqalo in Mitchells Plain uitgebreek het. Verskeie hokke het afgebrand. “Brandweerpersoneel het die brand in minder as ’n uur geblus,” sê Jermaine Carelse van die Stad se brand- en reddingsdienste. Vroeër, om 02:45, het lede ook na Disaweg by die Klipfontein-sendingstasie in Philippi gegaan waar talle strukture aan die brand geslaan het en vernietig is. “ ’n Man het in die brand gesterf en ’n vrou is na ’n hospitaal geneem vir behandeling,” sê Carelse. Die brand- en reddingsdienste het ook 03:00 gereageer op ’n brand by ’n huis in Matshoba­straat, Khayelitsha. “Ondanks die dapper pogings van brandbestryders is CPR op ’n man beëindig terwyl ’n vrou hospitaal toe geneem is met brandwonde,” sê hy.