ASHTON. – Hy rape haar elke keer en dan word sy met die dood gedreig. Maar nou het ’n 14-jarige girl uitgekom met als wat ’n siek jong wat in die Valkenberg Hospitaal hoort, aan haar gedoen het. Sy sê hy het haar oor ’n tydperk van ’n paar maande van voor en agter verkrag. Die arme meisie, wie se identiteit nie bekend gemaak mag word nie, is nou in ’n plek van veiligheid waar sy ondersteun word. Nou die dag, nadat hy haar weer in sy yard verkrag het, het sy ná byna ’n jaar se trauma gaan bos los. Uitgetrek In ’n polisieverklaring vertel sy van haar ordeal. “Ek is deur hom by ’n plek verkrag, waar hy my kaal uitgetrek het. Hy het hom ook kaal uitgetrek en my verkrag. Dit was ’n paar maande ge­lede,” lui die verklaring. In September het die vent haar weer tot in sy yard gedra en weer sonder haar toestemming omgang gehad. Die arme meisiekind het toe verlede week aan ’n familielid gesê sy is verkrag en die man (37) se naam genoem. Die polisie het hom toe in hegtenis geneem. Hy het reeds in die Montagu-hof verskyn en sal in aanhouding bly.