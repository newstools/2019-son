SLAAN jou teenstander uit of maak gereed om te verloor. Dís die nare en harde boodskap wat Suid-Afrikaanse boks vanjaar in Duitsland ondervind het. Daarom flikker die gevaarligte vir Kevin Lerena (27). Hy plaas op 8 Februarie in Göppingen, Duitsland, sy WBO-tussen­­gewigtitel teen die Duitse uitklopkoning, Firat Arslan (49), op die spel. Asof die swaard van swak beoordelaars nie reeds oor Lerena se kop hang nie, is Arslan boonop twee keer so ervare soos die Suid-Afrikaner. Arslan het 58 beroeps­gevegte agter die rug, waarvan hy 47 gewen het. Hy het 32 teenstanders uitgeslaan, 8 keer verloor en in 3 gevegte gelykop geboks. Verbaas Lerena, daarenteen, het net 25 gevegte agter die rug. Hy het net een verloor. DiT Is nie duidelik daarom Lerena juis in Duitsland sy titel op die spel plaas nie. Dit is moeilikheid soek. Om in Duitsland te wen sal ’n groot oorwinning vir Suid-Afrika wees, maar ’n nederlaag sal min mense verbaas. Lerena kan in sy soeke om as die wêreld se beste tussengewig gekroon te word nou allermins ’n nederlaag be­kostig. As hy egter die beste wil word, sal hy die bestes op enige plek in die wêreld moet kan klop.