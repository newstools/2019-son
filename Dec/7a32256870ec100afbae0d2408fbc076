’N OOSTELIKE Provinsie (OP)-speler is die dikding by die 2019 Khaya Majola Week. Met die einde van die Khaya Majola Week is die Suid-Afrikaanse Skole- en Colt-span van 2019 op die Krieketweek se toekenningsaand aangekondig. Luke Beaufort is gekies as kaptein van die SA Skole-span. Dít is nadat hy aangewys is as die speler van die jaar en die batsman van die jaar vir sy 316 lopies, waaronder hy een honderdtal en twee vyftigtalle gemoker het. Dit het sy span, die Oostelike Provinsie, tot ’n oorwinning gelei in die hoofwedstryd teen die Westelike Provinsie. Nog ’n OP-speler in die SA Skole-span is Nicholas Keevy, wat tweede op die puntelys geëindig het. Hy het 310 lopies in ses wedstryde aangeteken, insluitend ’n telling van 102*. Dit het die OP gehelp om Noordelikes te verslaan in die nie-amptelike eindstryd. Daar is ’n hele aantal Suid-Afrikaanse o. 19-spelers wat ook vir die span van die toernooi gekies is, naamlik Beaufort, Merrick Brett, Jack Lees, Levert Manje, Ruan Ter­blanche, Mondli Khumalo, Achille Cloete en Siya Plaatjie. 2019 SA Skole-span: Luke Beaufort (kapt.) (OP), Merrick Brett (Noordelikes), Achille Cloete (Boland), Nicholas Keevy (OP), Mondli Khumalo (KZN Binneland), Jack Lees (Sentraal-Gauteng Lions), Levert Manje (Sentraal-Gauteng Lions), Odirile Modimokoane (Noordwes), Francis Moran (KZN Kus), Siya Plaatjie (WP), Ruan Ter­blanche (Boland), Nonelela Yikha (Grens). 2019 SA Colt-span: Lehan Botha (kapt.) (WP), Raees Carr (WP), Jordan Hermann (Noordelikes), Zeeshan Ismail (Noordelikes), Nathan Jacobs (Boland), Thomas Mayes (Limpopo), Emihle Mgoqi (Grens), Pheko Moletsane (Vrystaat), Thembani Ngicizela (WP), Daniel Smith (WP), Tiaan van Vuuren (OP), Tumelo Yeki (Sentraal-Gauteng Lions).