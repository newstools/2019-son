TWEE broers is in Australië vir lank tronk toe gestuur oor hulle in 2017 ’n vlug wou saboteer. Die broers wou ’n bom versteek in ’n vleismeul wat hulle ander broer van Sydney na Abu Dhabi sou neem. Hy het egter niks daarvan geweet nie. Khaled en Mahmoud Khayat het ’n opdrag van die Islamitiese Staat uitgevoer. Khaled het 40 jaar gekry en Mahmoud 36 jaar. ’n Vierde broer het na bewering alles van oorsee af georkestreer. – AFP