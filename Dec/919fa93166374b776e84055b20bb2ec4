DIE Springbok-skrumskakel Herschel Jantjies het Dinsdag twee toekennings ontvang by die Westelike Provinsie Rugbyvoetbalunie se prysuitdeling by Kelvin Grove. Jantjies het met die toekenning as die WP Spelers se Spelers van die Jaar en Agterspeler van die Jaar weggestap. Dillyn Leyds is as die WP se Waardevolste Speler van die Jaar aangewys, terwyl Wêreldrugby se Speler van die Jaar en Springbok-flank, Pieter-Steph du Toit die toekenning as Beste Voorspeler van die Jaar ontang het. Jantjies, Leyds en Du Toit het prominente rolle vir die Stormers in die jaar se teleurstellende veldtog in Superrugby gespeel. Janties was boonop ook 'n genomineerde vir Wêreldrugby se Opkomende Speler van die Jaar by die beheerliggaam se prysuitdeling ná die World Cup se eindstryd in Japan. Die slot Salmaan Moerat is intussen as die WP se Belowendste voorspeler van die jaar aangewys, terwyl Edwill van der Merwe die die Belowendste agterspeler aangewys is. In vrouerugby is Nokubonga Siko as die unie se Vrouespeler van die Jaar aangewys. Die volledige lys van wenners is: Waardevolste Speler: Dillyn Leyds; Spelers se Speler van die Jaar: Herschel Jantjies; Beste Voorspeler: Pieter-Steph du Toit; Beste Agterspeler: Herschel Jantjies; Belowendste Voorspeler: Salmaan Moerat; Belowendste Agterspeler: Edwill van der Merwe; Vrouespeler van die Jaar: Nokubonga Siko; Klubrugbyspeler van die Jaar: Ruan Laubscher (Durbanville-Bellville); Klubrugby se Sewesspeler van die Jaar: Rosco Syster (Tygerberg); Skolerugby Speler van die Jaar: Dylan de Leeuw; Skeidsregter van die Jaar: Aimee Barrett-Theron; Klubrugby Skeidsregter van die Jaar: Petrus van der Merwe; Beste o.19-voorspeler: De Wet Marais; Beste o.19-agterspeler: Mnomnbo Zwelendaba; Belowendste o.19-speler: Ryan van Ster; Beste o.21-voorspeler: Schalk Erasmus; Beste o.21-agterpseler: David Kriel; Belowendste o.21-speler: Gift Dlamini. 