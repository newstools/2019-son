CARDI B is doodseker daarvan dat haar man, Offset, nie wéér cheat nie. Dis nadat die rapper Tekashi 6ix9ine’s se Instagram model-meisie ’n flirty boodskap van Cardi se hubby expose het. In die boodskap skryf Offset: “Ek mis ons regtig baie.” Cardi het egter in ’n video op Instagram gesê dat daai boodskap nie van haar hubby af kom nie en dat al die Migos-rapper se sosialemedia-rekeninge gehack is. In die video, wat nou weer van haar IG af delete is, staan Offset en hul dogtertjie, Kulture (1), reg langs haar toe sy hom verdedig. “Haai, julle. Soos julle kan sien, hierdie ou (Offset) se Instagram is gehack. Ek weet ons lyk wild, maar ons het nou net opgestaan. Ons is al heelnag siek.” Cardi staan op haar ding dat haar hubby nie weer so dom sal wees om op haar te cheat nie. “In elk geval, ek weet, liefie, dat jy al baie dom goeters gedoen het. “Almal weet dat hy al dom goed gedoen het, maar hy is nie dom nie, hy is nie mal nie. Ontsteld “Ons is deesdae so goed, ons het ’n lekker naweek saam gehad. Hy gaan nie homself play nie. En dit is waarom ek nie die stories gaan entertain nie, dis hoekom ek nie ontsteld is nie. Dis so eenvoudig soos dit.” Oukei, Cardi, wat ook al jou saans aan die slaap sus ... 