PEP Guardiola, die bestuurder van Manchester City, sê dis “onrealisties” om te dink hulle kan Liverpool nog inhaal in die Premierliga se title race. Die Spanjaard se uitlating kom ná hulle nederlaag van 1-2 in ’n derby teen Manchester United Saterdag in die Etihad Stadium. Guardiola se uitlatings dui aan sy kampioenspan het reeds tou opgegooi om ’n driekuns van titels te probeer verower. Dis ook nadat Liverpool ’n weg-sege van 3-0 oor Bournemouth behaal het. Dit beteken Jürgen Klopp, bestuurder, se Reds geniet ’n voorsprong van 14 punte op Guardiola-hulle. Tyd Volgens Guardiola het sy span steeds ’n plig om voort te gaan. “Dis nie nou tyd om daaraan te dink nie,” het hy verduidelik. “Ons móét probeer om voort te gaan. Daar is nog baie om voor te speel.” City moet al 22 sy oorblywende wedstryde wen om ’n kans te staan om sy titel te verdedig. City sal ook hoop Liverpool, wat 15 van sy laaste 16 ligawedstryde gewen het, staan punte af om die gaping te verklein. “Ons dink net oor die volgende wedstryd en wat ons moet doen,” het Guardiola verder gesê. “Dis onrealisties om te dink ons kan hulle vang, want dis moeilik.” – AP