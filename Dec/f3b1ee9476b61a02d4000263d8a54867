OM 'N drag queen met ’n hart van goud te wees is wat hom so spesiaal maak. Jason Nolan (28) ook bekend as Peyton Vivian Ramos en sy partner Chad Johnson (28) meen om goed te doen vir ander is iets wat natuurlik kom. Nolan is ’n drag queen wat reeds in talle drag-kompetisies deelgeneem waar hy verskeie titels gewen het sedert 2016. Wanneer Johnson nie in sy vrouedrag paradeer nie, reik hy uit aan ander wat nie so bevoorreg is nie. Gedurende die jaar deel hy, Johnson en sy familie gereeld op ’n onbepaalde tyd kospakkies aan haweloses uit. Hulle besoek ook gereeld die Safe house in Manenberg waar hulle skenkings aan die mishandelde vroue en kinders gee. Nolan sê hulle eet Kersdag nie middagete voordat hulle eers kos aan diegene, wat nie het nie, gegee het nie. Hy en Johnson het onlangs 'n projek begin waar hulle matrieks, wat nie ’n matriekafskeid kan bekostig nie, help. Johnson doen die grimering terwyl Nolan sorg dat die rok en naels gedoen word. Hy het selfs vanjaar begin om rokke te maak en te versier. Die laaste matriekleerder wat aangeklop het om hulp se matriekafskeid was die afgelope Maandag in Vrygrond. “Ons help net waar ons kan”, sê Nolan. “Dis soms bietjie swaar omdat ons self fondse bymekaar maak, maar dis in my bloed om ander te help. “Chad breek ook altyd sy rug om ander te help,” vertel Nolan. Johnson sê op sy beurt hy kry groot plesier daaruit om ander te help. “Dis baie belangrik vir my omdat ek van ’n familie kom wat nie so wel af was nie,” vertel hy. “Ek reik uit na ander omdat ek in staat is om dit te doen.” Alles wat hulle doen is uit liefde vir die medemens.