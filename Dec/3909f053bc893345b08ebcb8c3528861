ROBERTSON. – ’n Ouma het in haar huis versmoor nadat dit op ’n onverklaarbare wyse aan die brand geslaan het. Sybil Karelse (73) is Sondag kort ná 04:00 dood in haar huis in Loopstraat aangetref. Familie van Karelse is in rou en geskok oor haar skielike dood. Karelse het in die bad­kamer op die vloer gelê toe die familie probeer om die brand te blus. Kaboo September, ’n vriend van Karelse, kon daarin slaag om uit die huis te vlug toe dit aan die brand geslaan het. September se bene het gebrand, en hy het gaan hulp soek. Volgens familielede het hulle net Karelse se gille gehoor. Sy het gesmeek dat iemand haar moet kom red. Al die meubels het in die slag gebly. Karelse se kunstande het nog in die badkamer gelê, toeSon later die toneel besoek het. Kleinkinders wat op haar liggaam afgekom het, was baie emosioneel. Hulle beskryf haar as ’n rustige antie wat elke dag met ’n smile geloop het. Kort nadat mense van die gemeenskap die brand onder beheer gebring het, het die polisie se forensiese eenheid Karelse se liggaam uit die huis verwyder. Karelse het geen brandwonde opgedoen nie. Die familie sê sy het ver smoor.