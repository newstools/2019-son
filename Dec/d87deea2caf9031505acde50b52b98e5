WOODLANDS United se onlangse suksesverhaal in Safa CT se Kaapse streek is aansteeklik. Dis duidelik dat dié klub se spelers in die voetspore van sy seniors volg. Dít volg nadat Woodys se o. 20-span dié naweek met die louere in Ikapa se o. 20-toernooi op Rocklands weggestap het. Die tuisspan het FN Rangers met 1-0 in die eindstryd gestuit. Vir Rangers was dié prestasie beslis iets om op trots te wees. Veral as daar in ag geneem word talle van die spelers is eintlik jonger as die afdeling waarin hulle speel. Groom Dit was reeds duidelik toe hulle die gasheer, Ikapa, in die semi’s met 1-0 getroef het om hulle plek in die eindstryd te bespreek. Dis ook duidelik Rangers se afrigter, Warwick Hector, groom sy span vir 2020 se o. 19-Paas­naweektoernooi, die Bayhill Cup.