NAVY, julle sal vir eers maar tevrede moet wees met Rihanna (31) se foto­-album. Sy het nou wel nie voor die einde van die jaar haar langverwagte negende studio-album uitgebring nie, maar fans sal baie bly wees oor haar foto-album. Dit bevat baie intieme inligting en selfs ’n brief van Rihanna. Ek sien op BuzzFeed die boek weeg sowat 6,8 kg en bevat 1 000 eksklusiewe foto’s van Robyn Rihanna Fenty. Die massiewe boek het 504 bladsye. ’n Klomp nostalgiese oomblikke van RiRi is in die boek vasgevang. Jy sal kiekies van haar as ’n baba sien, kosbare familiefoto’s, ou rapporte en pics van haar in haar pageant-dae. Tatoes Hierdie album is baie persoonliker as enige van die posts wat sy in die sosiale media laai. Dit is as’t ware ’n blik op Robyn die mens en nie Rihanna die superster nie. As jy wil weet waar Rihanna haar tatoes laat doen, of enige van haar toerrituele wil weet, of as jy wil sien hoe sy saam met haar vrinne kuier wanneer hulle met vakansie is (sonder die judgeragge oë van die paparazzi) – dis alles in dié fotoboek.