DIE man wat ná ‘n skietvoorval in Umhlanga Rocks na die hospitaal gehaas is, is dood. Die vrou wat ook Saterdagmiddag in die voorval geskiet is, is op die toneel dood. Kyle van Reenen, woordvoerder vir Crisis Medical and Marshall Security, sê daar is op die twee losgebrand terwyl hulle binne hul voertuig gesit het. Van Reenen sê die motief vir die skietery is nog onbekend en dat daar geen inligting is oor hoeveel skieters betrokke is nie. Shawn Herbst, woordvoerder vir Netcare 911, sê die man is in die kop geskiet en is kort ná sy aankoms by die hospitaal dood verklaar.  – News24