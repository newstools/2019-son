NIE eens Kim Kardashian kan byhou by haar jongste sussie, Kylie Jenner, en haar baby daddy, Travis Scott, se verhouding nie. Die baas van KKW Beauty het dié week ingeloer by The Ellen DeGeneres Show en gesê sy weet self nie wat kleine Stormi Webster se ouers se relationship status is nie. “Om eerlik te wees, ek weet nie. Ek dink hulle is baie close vriende en hulle co-parent amazingly.” In Oktober het die tweetjies mos besluit om hulle verhouding op ys te sit. Maar hulle het die naweek saam uitgehang by P. Diddy se 50ste verjaardagpaartie. Hy was ook saam met Kylie en haar familie in Palm City vir Thanksgiving. Ellen het sommer ook vir Kim uitgevra oor die groot diamantring aan Kylie se vinger. “Die groot ring? Nee, hulle is beslis nie verloof nie. “En ek dink sy dra dit aan ’n ander vinger. Ek dink sy het dit vir haarself gekoop. “Maar, ja, ek weet nie wat hulle rela­tion­ship status is nie. Ek weet nie of hulle saam is of nie. Ek dink nie hulle is nie.”