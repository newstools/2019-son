Ouers van seuns wie 'n seksuele verhouding met die voormalige Bishops Diocesan-onnie, Fiona Viotti, gehad het weier om die skool toestemming te gee om hul kinders se name aan die polisie te gee. Die aksie van die ouers van vyf van die seuns maak dat die polisie nie die saak kon ondersoek nie. Netwerk24 berig die leerders of hul ouers moes self 'n klag lê. Een van die ouers is na verneem word in 2020 in matriek. William Booth, regsverteenwoordiger vir Viotti, noem versoeke vir afksrifte van die verslag is geweier. Viotti het op 11 Oktober by die skool bedank, na bewerings van 'n verhouding met 'n 18-jarige leerder. Kort daarna het die skool sy eie ondersoek geloods, gelei deur adv. Francois van Zyl en Grame Dorrington. Na haar bedanking het die skool gesê dat hulle nie tugstappe teen haar gaan volg nie. Volgens beweringe was Viotti tussen 2013 en 2019, terwyl sy onderwyser by die skool was, met ten minste vyf leerders betrokke in seksuele wangedrag. Viotti is die dogter van Dave Mallet, ook ’n onderwyser en sportafrigter by die skool en haar oupa is Anthony Mallett, ’n voormalige skoolhoof.