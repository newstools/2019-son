GEOFF Makhubo moes dieselfde dag, wat hy tot nuwe burgemeester van Johannesburg verkies is, reeds vure doodslaan oor bewerings dat hy voordeel getrek het uit korrupsie. Herman Mashaba, Makhubo se voorganger, het klagte teen hom gelê met die bewering dat hy R30 miljoen ge-pocket het. Makhubo sê hy het in 2004 as sakeman reageer op 'n request for proposal saam met Regiments Capital om 'n skuldverlossingsfonds te bestuur. "Ek het in 2011 by die stadsraad aangesluit en het natuurlik als aan die ANC en die burgemeester verklaar," het Makhubo verduidelik. Makhubo sê sy posisie as mayco-lid kom jare na die bogenoemde kontrak. Floyd Shivambu, adjunkleier van die EFF, sê Makhubo was die rede dat onderhandelinge met die ANC skipbreuk gely het. "Ons gaan nie die regering onder Geoff Makhubo ondersteun nie omdat hy nie betroubaar is nie. Hy het gehelp met Regiments Capital wat deel was van die Guptas se misdaadsindikaat," sê Shivambu. - EWN