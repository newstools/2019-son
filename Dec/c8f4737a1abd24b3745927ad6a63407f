DIE polisie in Tsomo in die Oos-Kaap soek dringend na ’n plaaslike man wat dalk uiters belangrike inligting het oor ’n driedubbele moordsaak wat ondersoek word. In dié moorde het drie vroue van die gebied vermis geraak. Hulle lyke is ’n week later gevind. Die 35-jarige Sibusiso William Ndzuzo – beter bekend as Sbu – was nog 18:20 op 1 Desember in Mahlubini, Tsomo. Hy het toe alleen in ’n kar gery. Kapt. Khaya Tonjeni, polisiewoordvoerder, sê Ndzuzo is die volgende dag naby sy ma se huis in Tsojane Village gesien. Sy kar is later verlate gevind by Nobohokhwe Forest in Cof­imvaba. Die polisie vra enigeen wat weet waar Ndzuzo is, of wat hulle kan help om hom op te spoor, om konst. Babalwa Mankayi te kontak by 071 356 1089. Alle inligting sal streng vertroulik gehanteer word.