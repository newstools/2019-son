SKAARS ’n uur van Kaapstad, in die hartjie van die Bolandse berge, lê die ATKV Goudini Spa-vakansieoord met sy helende mineraalbaddens en te veel pret dinge om in een vakansie in te pas. Die Goudini Spa se verskeidenheid selfsorgakkommodasie, vermaak en ontspanningsgeriewe sal selfs die kieskeurigste vakansieganger gelukkig maak. Aktiwiteite op die oord sluit in verskillende natuurlik verhitte swembaddens, ’n warmwater-glybaan, tennis- en vlugbalbane, ’n speletjieskamer en staproetes in die natuurskoon. Die oord beskik oor uitstekende konferensiefasili­teite wat tot 800 konferensiegangers kan huisves, met 9 konferensielokale om van te kies. Dis ook die ideale keuse vir ’n perfekte huweliksonthaal met pragtige uitsigte oor die Breedevallei. Vakansiegangers kan hierdie Desembervakansie uitsien na ’n lekker vet vakansieprogram vir jonk en oud. Vele bekende kunstenaars in die musiekbedryf sal die oord besoek, onder an­dere Alistair Izobell, Jeodhouse, The Rockets en Afrikaans Ruk. Ander aktiwiteite sluit in kulkunstenaars, slangvertonings en vele meer. Bespreek Die vakansieprogram skop vandag af en duur tot 13 Januarie 2020. Die oord het ook lekker spesiale somer-aanbie­dinge van vandag tot 12 Desember. bespreek drie midweek-nagte en ontvang een nag gratis. Dan, van 14 Januarie tot 27 Februarie 2020, bespreek twee mid­week-nagte en ontvang een nag gratis. Dié promosie is net van toepassing op die Rondawels vir vyf mense en die Slanghoek Villa vir ses mense. Die ATKV Goudini Spa beskik oor ’n gelisensieerde restaurant, geriefswinkel en skoonheidsalon. Daar’s ook ’n wassery, ’n OTM en halaal-gesertifiseerde wegneemetes. Vir navrae kan die oord by 023 349 8100 gekontak word of per e-pos by goudi­ni@atkv.org.za.