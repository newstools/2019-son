SOSIALE media is in rep-en-roer om ‘n vermiste Matie-student, Asanele Same, op te spoor. Die soektog word deur die Universiteit van Stellenbosch se sosiale media platforms, met post oor die vermiste student, gedryf. Same, van Suurbessiestraat in Idasvallei, is Vrydag 6 Desember laas gesien toe sy voor twee die oggend die biblioteek op kampus verlaat het. Familie en vriende van Same pleit op sosiale media vir enigeen met inligting om navore te kom. Netwerk24 berig Weziwe Makamba, ‘n niggie, noem die enigste inligting wat die familie het is video materiaal wat wys hoe Same die biblioteek verlaat. “Niemand weet wat daarna gebeur het nie. “Ons is baie bekommerd. Sy het nog nooit net verdwyn nie.” Die polisie bevestig dat ‘n vermiste persoon saak geopen is.Enigeen met inligting kan Stellenbosch SAPD bel by (021) 809 5015. 