DIE Kaapse Skiereiland-Universiteit vir Tegnologie (CPUT) sal volgende jaar wéér die Varsity Shield moet wen om outomatiese bevordering na die prestigeryke Varsity Cup te bekom. Maar hy sal dit met ’n ander afrigterskorps moet doen, aangesien Ricky Petersen (hoofafrigter) en Rito Hlungwani (hulpafrigter) groener weivelde gekry het. Klap Petersen gaan by die UWK as hulpafrigter dien, terwyl Hlungwani by die Stormers betrokke is. Hulle plekke word deur Alastair Theys en Jongi Nokwe ingeneem. Petersen het reeds saam met Lionel Langenhoven (afrigter) en Bolla Conradie (hulpafrigter) die sweep by Udubs begin klap. Petersen, Hlungwani, Melissa Martin (fisioterapeut), Salieg Jacobs (krag, kondisionering) en Lwandile Ngqwala (spanbestuurder) het vanjaar wondere met die CPUT-span verrig en gaan ’n groot leemte laat.