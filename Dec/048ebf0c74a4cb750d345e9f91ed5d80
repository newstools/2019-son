DIE gemeenskap van Macassar het vir die tweede jaar sy sportdag op die Macassar-sportterrein gehou. Honderde mense het ytgestiek om te kom kyk hoe die jong plaaslike spanne mekaar aanvat. “Ons doel is om ’n platform vir ons gemeenskap te skep met sulke events,” laat weet Clive Jefthas, voorsitter van die jaarlikse Macassar Our Pride-sportdag. Jefthas sê verder ál die geld wat op dié dag inkom, word net so in die gemeenskap teruggeploeg. Die event het gespog met borge soos District Mail, FM Eiendomme, Shoprite, Old Mutual en natuurlik jou gunsteling-koerant. Die beneficiary was Badisa. Sokker, netbal en rugby is van die sportsoorte wat op die dag gespeel is. Verskeie stalletjies is ook opgesit waar allerhande goedjies te koop was. Vermaak Die SA Vloot se hondeskou was vir diereliefhebbers ’n groot plus. Die SANW se band het ook gespeel en die ondersteuners vermaak. 