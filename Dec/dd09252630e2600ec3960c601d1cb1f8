LIVERPOOL se bestuurder, Jürgen Klopp, sê hy is verlig nadat sy span deurgedring het na die final van die Club World Cup in Doha. Die Reds pak Flamengo van Brasilië in môre se eindstryd in die Khalifa International Sta­dium. Dít nadat Liverpool die Concacaf Champions League-wenner, Monterrey, Woensdag met 2-1 getroef het. Flamengo het Al Hilal met 3-1 afgestof. ’n Doel deur Naby Keïta en Roberto Firmino se closer in die doodsnikke het Liverpool se sege verseker. Volgens Klopp is hy ook maar bly hulle hoef nie extra time te gespeel het nie. “Dis waarom ek meer as happy was toe Bobby (Firmino) die doel gekry het,” het Klopp gesê. “Ek het nie self die doel gesien nie, want daar was baie spelers in die doelgebied. “Om op koers te bly is deel van ons game. Kyk, jy kan nie ’n doel soos dié beplan nie. Jy moet net nie dink dis onmoontlik nie,” het hy bygevoeg. Omgewing Intussen het Liverpool bevestig hy het ’n ooreenkoms met Salzburg bereik vir die dienste van Takumi Minamino. Die Reds het nie die transfer-bedrag bekend gemaak nie, maar die Britse media berig Minamino se release clause is iets in die omgewing van £7,25 miljoen (sowat R136 miljoen). Die sterspeler van Japan sal hom op Nuwejaarsdag by sy nuwe klub aansluit. Dié aankondiging volg kort nadat Liverpool die final van die Club World Cup bereik het. “Dit was nog altyd my droom om ’n Liverpool-speler te word,” het die 24-jarige speler gesê. “Ek is so opgewonde dié droom is nou bewaarheid. Ek wou nog altyd in die Premierliga speel, maar nooit het ek verwag dat ek in die Liverpool-groep sal speel nie,” het hy geborrel. Minamino het reeds 11 doele in 22 wedstryde vir Japan aangeteken. – AP