MINSTENS 76 mense is dood en 70 beseer toe ‘n karbom Saterdag in ‘n besige area van Mogadishu ontplof het. Die aanval word as die dodelikste in die laaste twee jaar beskryf. Die ontploffing was by ‘n besige kruising  in die suidwestelike deel van die Somaliese hoofstad waar daar gereeld swaar verkeer weens ‘n security checkpoint en belastingkantoor is. Meeste van die slagoffers in die aanval was studente. Luidens berigte loop Mogadishu gereeld deur onder sulke aanvalle wat deur die Islamitiese militante groep, Al-Sjabaab, uitgevoer word. “Ek het net lyke verstrooi sien lê,” sê Sakariye Abdukadir, ‘n ooggetuie. Abdukadir sê sommige was onherkenbaar verbrand. Omar Mohamud Mohamed, burgemeester, het die aanval as skokkend beskryf. Twee mense van Turkye is ook in die aanval dood. – News24