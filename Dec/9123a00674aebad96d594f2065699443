DIE hoof- finansiële bestuurder van die provinsiale onderwysdepartement is geskors. Die departement sê al die nodige interne prosesse is gevolg voordat Jason O’Hara geskors is. Die skorsing is in belang van goeie bestuur en best practice. Dít volg ná bewerings van administratiewe wangedrag wat ernstig genoeg is om ’n verdere, deurtastende ondersoek te justify. “ ’n Span eksterne ondersoekers met die nodige expertise is nou saamgestel en die ondersoek het reeds begin,” sê Loyiso Pulumani, departementele woordvoerder. “Die skorsing moet glad nie gesien word as ’n aanname van skuld of beskuldiging nie. “Dis bloot ’n voorsorgmaatreël om die integriteit van die ondersoek en voorkoming van inmenging te verseker.”