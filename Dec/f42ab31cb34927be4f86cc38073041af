WEES gewaarsku ... daar is vlieënde voorwerpe wat seermaak en skade kan doen – en dis nié vir die fyngevoeliges nie. Dís wat Donderdag in die Goodwood Sentrum gaan afspeel wanneer die gordyn sak op die AWA se laaste Royal Rumble-byeenkoms vir 2019. Woord op die straat is dat die deelnemende stoeiers alles behalwe mercy sal toon vir mekaar omdat daar só baie op die spel is. Rofstoei-toeskouers wat sitplekke reg voor die kryt het, sal op ’n pos moet wees met die aksie wat vanuit die kruit kan oorspoel tot tussen die fans. Die toernooi-organiseerder, Shaun Koen, reken dis een van die events op hulle kalender waarvoor fans in spanning wag. “Dis waarom die publiek hulle kaartjies moet kry en moet seker maak hulle loop nie die aksie mis nie,” sê Koen. “Dis ons laaste event vir 2019 en fans kan verseker wees ons sluit dinge af met ’n bang. “Dis omdat al die usual suspects in aksie sal wees. “Ons het fights waarin al 20-plus stoeiers gelyktydig in die kryt sal wees vir die All Africa-kampioenskap. Kaartjies “Dan is daar ook die kampioen, Congo King, en Steve Eden en Mike Zander – wat al drie betrokke gaan wees vir die titel. “Moet ook nie vergeet van Johnny Palazzio se grudge match nie,” sluit Koen af. Kaartjies is beskikbaar by die deur teen R70, terwyl die bespreekte kaartjies net R120 kos.