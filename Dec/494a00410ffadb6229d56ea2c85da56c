’N VROU van Detroit het uitgevind haar Secret Santa in ’n aanlyn gift-exchange was niemand anders nie as die miljardêr Bill Gates. Die Reddit-gebruiker Shelby het deelgeneem aan die Krismis-uitruil-aktiwiteit. Die stigter van Microsoft neem ook al sedert 2013 daaraan deel. CNN berig Shelby het gesê sy het nooit gedink Gates sou haar Secret Santa wees nie. Shelby het in ’n post onthul haar pakkie van 23 kg het onder meer ’n fancy eksemplaar van The Great Gatsby, ’n hangmat, tjok­lits, ’n Harry Potter-Kershoed en prezzies vir haar kat bevat.