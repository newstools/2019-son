VEILIG in die yard. Dit is waar Valentino Grootetjie met sy broertjie, Sanrico Kotze (2), gespeel het. Dit is ook waar die 5-jarige doodgeskiet is, toe twee skieters hulle yard in Druryhof in Lavender Hill binnestorm. Valentino het sy broertjie beskerm, maar is in die kop gewond. Sy ma, Romana Grootetjie, vertel die skieter het gekom vir ’n vermeende smokkelaar, Wesley de Kok. Twee verdagtes is Maandag gearresteer en het Vrydag in die hof verskyn. Die saak is tot middel Januarie uitgestel. Bheki Cele, die minister van polisie, en Mayor Dan Plato is onder die hooggeplaastes wat Saterdag die begrafnis by Levana Primêr bygewoon het. Plato het aan eNCA gesê: "Dit blyk die skieters is bekend aan die familie en het nie eens ver van hulle gewoon nie. "Dit is n mindset ding wat gaan moet verander." Hy voeg by dat dit wil voorkom of die ontplooiing van die weermag en meer polisiebeamptes maar min impak op die vlak van bendegeweld in Kaapstad het. Cele het Vrydag, tydens 'n besoek aan die Promenade Mall in Mitchell's Plain, gesê die moord van 'n kind is onaanvaarbaar.