MOORREESBURG. – ’n Kulkunstenaar beweer hy is self deur ’n slinkse vrou gekul. Franklin John “Johnny” Fredericks (40), ’n balanseer- en kulkunstenaar, was baie kwaad toe ’n vrou self ’n disappearing act op hom uitgehaal het. Fredericks, wat al baie in die Wes-, Oos- en Noord-Kaap sy magic tricks perform het en ook al sy staal in SA’s Got Talent gewys het, sê die meisie het op WhatsApp met hom begin chat. Hy vertel: “Ek was in Calvinia, waar ek bly, toe ek die boodskappe kry. “Sy het my later gevra of ek ’n meisie het en geskimp dat ek haar nie wil hê nie. Toe maak sy asof ons ’n couple is. “Sy sê toe ek moet vir haar in Moorreesburg kom kuier. Ek vat toe verlede Maandag ’n lift met my broer. “Die meisie en haar niggie kom haal my toe by die dorp se ingang en sy los my by die niggie se huis. “Haar pa en stiefma was nie gelukkig toe ek die volgende dag daar aankom nie.” Fredericks sê die girl het die Woensdagnag toenadering gesoek. Intiem Hy vertel verder: “Ek het saam met haar en haar ouma in ’n kamer geslaap. “Later die nag het sy langs haar ouma opgestaan en by my kom inkruip. Sy het net haar nighty aangehad. “Ek wou egter nie intiem raak met haar nie, want ek was bang haar pa vind uit en dan kom daar moeilikheid. “Daar was Saterdagaand ’n modelling show. Ná die show toe loop sy en sê sy gaan nou suip. “Sondagoggend rondom 02:30 het sy teruggekeer en is reguit bed toe. Ek is kwaad oor sy my so ver laat kom en vir ’n ride gevat het.” Son het vasgestel die meisie is 18 jaar oud, terwyl sy op haar Facebook aandui sy is 32. Sy sê die foto’s en intieme boodskappe wat sy vir Fredericks gestuur het, beteken niks. Op feitlik al die vrae aan haar was haar antwoord: “Wat moet ek dan nou sê? Ek weet nie.” Sy het gesê Fredericks moet maar doen wat hy wil.