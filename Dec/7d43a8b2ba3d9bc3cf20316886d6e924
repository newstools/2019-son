DIE veroordeelde rassis Vicki Momberg is ‘n vry vrou. Momberg is Vrydag by die Sun City-gevangenis in Johannesburg vrygelaat. Anesh Sukdeo, haar regsverteenwoordiger, het haar vrylating aan Netwerk24 bevestig, maar was onseker oor die rede daarvoor. Hy glo wel dit is weens pres. Cyril Ramaphosa se besluit om sowat 14 000 inmates se vonnisse te verminder. Momberg is laas maand gearresteer. 'n Lasbrief vir haar arrestasie is uitgereik toe sy nie in die
 toegelate 30 dae 'n aansoek na die appèlhof gebring het vir lof tot 
appèl nie. Sy is wel verlof toegestaan om teen haar vonnis van twee jaar te appelleer.  Die voormalige eiendomsagent is in 2017 skuldig bevind aan vier klagte 
van crimen injuria nadat sy 'n swart polisieman 48 keer die k-woord 
toegesnou het. Haar appèl teen haar skuldigbevinding en vonnis het reeds in Junie in die Gautengse hooggeregshof in Johannesburg misluk.