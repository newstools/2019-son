DIE duisende rande wat nodig was vir die hondjie Rover se operasies is ingesamel. Rover se been is Sondag deur 'n tiener liggaamsbouer gebreek toe hy sy krag wou toets. Die hondjie se been moes die volgende dag afgesit word. Die Dierebeskermingsvereniging (DBV) in Bloemfontein het mense om hulp genader om die R8 000 vir die operasie te dek. Duan Matthee, 'n inspekteur by die DBV, sê hy is geskok oor die aantal mense wat Rover wou help en hom aanneem. "Daar was meer as 300 mense wat Rover wou aanneem. Ons het 30 formele aansoeke daarvoor gekry en die mediese koste is ook gedek," sê Matthee. News24  