DIE polisie in die Oos-Kaap het Saterdag die lyke van ’n 71-jarige vrou en haar twee kleinkinders uit ’n rivier gehaal. Hulle is laas Sondag van hulle huis ontvoer in die Lower Tsojana Administrative Area in Tsomo. Kapt. Namhla Mdleleni, ’n polisiewoordvoerder, sê ’n skaapwagter het die polisie laat weet. Dit was nadat hy Saterdag die lyke van die ouma en haar twee kleinkinders van onderskeidelik 16 en 17 jaar in die Mhlahlane-rivier sien dryf het. Verkrag Polisieduikers het die lyke, wat in kettings verstrengel was, uit die rivier gehaal. Mdleleni het vroeër gesê die meisies se 19-jarige suster, wat nie saam met hulle gewoon het nie, het iets ontstellends aan die polisie bekend gemaak. Sy het gesê sy dink die meisies word reeds oor ’n tydperk deur hulle oom verkrag en een van hulle het swanger geraak. Die dag toe die ouma en twee meisies vermis geraak het, het die polisie die familie – as deel van die ondersoek – besoek nadat die rape-aantygings gemaak is. Aangelê Mdleleni sê toe die polisie weg is by die huis, het die oom daar opgedaag en die familie gevra waarvoor die polisie soek. Drie moorddossiere en drie dossiere van ontvoering is by die polisie aangelê. Niemand is nog in verband met die voorval in hegtenis geneem nie. Enigeen met inligting oor die voorval kan die tolvry- Stop Misdaadnommer bel by 086 001 0111.