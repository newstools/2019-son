TIEN mense van Limpopo, wat na bewering bestuurslisensies verkoop het, is deur die Valke gearresteer. Matimba Maluleke, 'n Valke-woordvoerder, sê die arrestasies kom na 'n twee jaar onlange ondersoek. Hulle is aanvanklik in 2017 deur 'n lid van die gemeenskap ingelig. Volgens Maluleke is bestuurslisensies teen 'n minimumbedrag van R8 600 verkoop. Hulle is 'n senior lisensiëringsbeampte, drie eksaminators, twee klerke, 'n kassier, 'n instrukteur, 'n algemene werker en 'n middleman. Hulle het Vrydag in die Malamulele- en Mutale landdroshowe verskyn. - JacarandaFM