DIE Paarl 6-fietswedren is Saterdag deur Jonas Rickaert (België) en Bernard Esterhuizen van Suid-Afrika gewen. Die wedren is in die Faurestraat Stadion in die Paarl gehou. Volgens Kevin Green, die organiseerder, is dit die enigste sesdaagse fietsry­byeenkoms in sy soort in Suid-Afrika. Green het gister aan Son gesê: “Ons het die wedren in 2017 die eerste keer aangebied. Dis nou in sy derde jaar. Dié soort wedren is baie gewild in die buiteland. “Die wedloop word oor ses dae gehou. “Die span wat die meeste rondes voltooi en die meeste punte opstapel, word as die oorwinnaar gekroon.” Josh van Wyk en Steven van Heerden was tweede, met Nolan Hoffman en Clint Hendricks derde. Rudie Kellerman en Theuns van der Bank was in die vierde plek. Graeme Ockhuis en George Perrins het vyfde klaargemaak.