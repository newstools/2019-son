JOSH van Wyk het Donderdag in die Faurestraat Stadion in die Paarl die gewilde Boxing Day-fietstoernooi se 25 myl-wedren gewen. Wat dit merkwaardiger maak, is dat dit in ’n rekordtyd van 53:07 gedoen is. Die ou rekord van 54:23 het aan Gary Beneke behoort. Hy het die rekord in 1985 opgestel. Die Paarliet Graeme­ Ockhuis was tweede, terwyl Jonas Rick­aert van België derde was. Nolan Hoffman, ’n sewemalige kampioen, was vierde en die belowende Matthew Fortuin vyfde. Ethan Kulsen het die o. 15-afdeling gedomineer. Chanton Perrins het albei wedrenne in die o. 17-afdeling gewen. Skitterend In die elite-kategorie het Wade Theunissen, Ockhuis en Hoffman dit ’n clean sweep vir local jaers in die sprint gemaak. Volgens Erick Kulsen, direkteur van Track Cycling SA, was die kwaliteit van die racing skitterend. 