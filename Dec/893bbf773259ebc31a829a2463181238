ROBERTSON. – ’n Vrou gee load shedding die skuld vir haar lelik verbrande been. Katriena Maritz (40) se been het in die slag gebly net toe load shedding ingeskop het. ’n Pot met kookwater en visolie het in die vuur beland en toe ook haar been verbrand. Katriena sê haar been is lelik verbrand. Sy vertel sy het dit Dinsdagaand oorgekom toe Eskom hulle ore aangesit het met sy load shedding-gedagtes. Die een oomblik was daar lig en die volgende pikdonkerte. En toe die erge pyn aan haar been. Maritz sê sedert Eskom dié af-en-aan-speletjie met almal jol, maak hulle eerder buite vuur, want die pot moet aan die kook bly om kos op die tafel te kry. “Ek het water in die pot gegooi en daarna die visolie,” vertel sy. Toe die water begin kook, het sy haar vleis ook in die pot gegooi. Maar in die gerondtas in die donkerte het die pot van die vuur af geval en bo op haar been beland. “Ek het net om hulp geskreeu en gesien hoe die velle van my been val.” Haar outjie, Frank Marais, het haar gille gehoor en haar onmiddellik na die hospitaal geneem. Marais se vervoer is sy voete. Blameer Gister het Marais plan gemaak toe Maritz uit die hospitaal ontslaan is. Hy het haar op sy rug van die hospitaal af huis toe ge­abba. Die couple sê hulle blameer die krag wat gedurig afslaan daarvoor dat sy so lelik seergekry het. “As die krag nie weer so geneuk het nie, sou ek vandag nie met die verbrande been opgeskeep gesit het nie,” sê Maritz moerig.