JONG meisies moet op die uitkyk wees wanneer hulle nagklubs besoek. Dít is oor daar op hulle geprey word en hulle drankies met date rape drugs gespike word. ’n Slagoffer (17) van Grabouw is gelukkig om lewend te wees nadat haar drankie Maandagaand gespike is. Gedrink Sy het in ’n nagklub in Caledon gejol toe sy na bewering getarget is. Luidens gerugte het ’n groep mans die jong meisie verkrag nadat hulle haar van die klub weggelei het. Sy het egter aan Son bevestig sy is nie verkrag nie. Volgens haar het hulle in die klub gedrink en daarna buite gesit en drink. Sy sê sy en haar vriende is saam met ses mans daar weg na ’n huis. Die meisie vertel: “Van my vriende het geslaap en die ander het gedrink. “Ek en die een ou het begin stry en hy wou toe hê ek moet loop. “Ek wou nie sonder my vriende loop nie. Die een ou het my vasgedruk en my mond toegedruk. “Sy vriend het ook ingekom en hy het probeer om my broek af te trek. “Ek het geskreeu en my vriend het by die kamer ingekom.” Die meisie sê nadat sy by die huis aangekom het, het sy skielik omgekap en nege epileptiese aanvalle gehad. By die hospitaal het dokters aan haar ma bevestig dat kokaïen in haar bloed gekry is. Die meisie sê sy weet nie hoe dit in haar liggaam beland het nie, want sy het nie dwelms gebruik nie. Sy het ook die skinderstories gestop deur op Facebook te bevestig dat sy nie verkrag is nie. Gepost Een van haar inskrywings lui: “Ek is bly niks slegs het met my gebeur nie. “Dis net deur die liefde van God dat ek nog lewend is. Die duiwel sal nooit suksesvol wees nie. Later het sy gepost: “Steeds in die hospitaal. “Mense, hou asseblief aan om vir my te bid.” Gistermiddag het sy ge-post: “Aandag, almal wat dit (van die verkragting) gehoor het. Net om duidelik te wees wat dit ook al is wat jy gehoor het. Ek is nie verkrag nie. “So, hou asseblief op met hierdie stories. Dié van julle wat my storie ken, hou net asseblief aan om te bid. “Ek sal genees word. Amen.” Fanie Shuma, die bestuurder van JT’s On Main, waar die meisie vanjaar Mej. Persoonlikheid gewen het, was geskok. Hy sê: “Ek het op ons groep gesien sy is aangerand. Ek het eers gedink dit was in die Kaap. “Die euwel van mans wat advantage vat van vroue moet end kry.”