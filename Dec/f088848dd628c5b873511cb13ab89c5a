DIE ma van 'n pasgebore baba is gearresteer nadat sy die kind in 'n puttoilet gegooi het. Die voorval het Maandagmiddag by die Joseph Village in Malamulele plaasgevind. Brig. Motlafela Mojapelo, polisiewoordvoerder, sê die bewering is dat die 27-jarige vrou van Limpopo geboorte geskenk het aan ‘n babaseuntjie en toe na die toilet gegaan en hom daarin gegooi het. Die baba is gered nadat iemand in die toilet langsaan hom hoor huil het. Die polisie is laat kom waarna die ma later gearresteer is. Die 27-jarige vrou sal na verwagting Maandag in die Sadelamani-landdroshof verskyn.  – News24