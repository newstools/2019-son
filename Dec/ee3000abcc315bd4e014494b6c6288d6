CALITZDORP. – ’n Jong mammie, Nina (25) van Royal Heights, sê sy is soos ’n “meubelstuk” deur haar ex-boy­friend kom haal. Nina is ’n skuilnaam. Son weerhou haar regte naam om haar minderjarige kinders te beskerm. Nina vertel: “Ek was ag jaar lank deur hel met hom. Hiér is ’n vrou wat die wreedste vorms van vrouemishandeling ken. “Die bloed het gereeld gevloei. Tussen alles deur het my arme twee kindertjies alles gesien. Toe los ek hom so ses maande gelede en ons is uitmekaar. Ek moes toe net ’n interdik teen hom kry.” “Maar dis verlede week toe die hel weer losgebars het. Hy het net daar aangestap gekom en gesê hy kom my haal, nogal soos ’n meubelstuk wat aan hom behoort. Geslaan “Ek het geweier om saam te gaan want hy wou net weer seks het. Toe raak hy kwaad, want hy was baie jaloers en begin my weer slaan. “Hy’t my vir die dood geslaan. Daar was nie meer ’n plek aan hierdie lyfie waar daar nie ’n hou geslaan was nie.” Toe Nina se pa tussenbeide tree om te keer, is hy met ’n graaf aangerand deur die boyfriend wat soos ’n “wilde dier” te kere gegaan het. Nina se vriendin voeg by: “Sy is net betyds gered, anders was sy vandag ’n lyk. Ek was ook deur my boyfriend aangerand, maar hy mang vandag.” Nina het ’n boodskap vir mishandelde vroue: “Moenie te lank wag nie. Hy gaan tog nie verander nie. Moenie sy soetsappige woorde glo nie. “Dink aan jou kinders. Staan op. Kry hulp van familie en vriende en loop gee die jong aan by die polisie.” Die Calitzdorp cops het die verdagte aangekeer.