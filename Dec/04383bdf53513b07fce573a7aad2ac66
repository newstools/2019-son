DIE Paarl Rugbyklub is die Dynamic Champions 7’s-kampioen. Hulle het Newtons Saterdag met 31-17 in die eindstryd verslaan. Dié toernooi is oor twee dae in die Faure Stadion in die Paarl gespeel en het met tye skitterende rugby opgelewer. Daar was verskeie hot steppers te sien en manne met baie goeie vaardighede was aan die orde van die dag. Volgens die toernooidirekteur, Peter Daniels, is hy baie tevrede met die toernooi. Gelukkig Bekendes soos die oud-Boland en Saru-kaptein Randy Marinus en die Sunwolves-losskakel Garth April is daar gesien. Daniels sê: “Ons is baie tevrede met hoe dinge verloop het. “Daar is lekker hardlooprugby opgedis en dit was baie aanskoulik vir die skare. “Hierdie toernooi kan nou net van krag tot krag gaan. Ek het baie groot planne vir die toernooi.” Daniels is natuurlik ’n bekende in sportkringe en het verskeie toekennings opgeraap as omroeper van die Radio KC Sports Show. Hy is ook ’n onderwyser aan Paarlzicht Primêr. Paarl se Chevandré van Schoor is as die speler van die toernooi aangewys. Albions het die Plaat-eindstryd gewen. Die span se Xavier Mitchell het die meeste drieë gedruk. Daniels was vol lof vir Marlyn Williams, Aslam Abrahams en Lucian Cupido, wat hom agter die skerms gehelp het.