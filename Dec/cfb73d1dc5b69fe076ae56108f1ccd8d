DIE akteur Liam Hemsworth kan $150 000 (meer as R2 miljoen) armer wees as 'n dagvaarding teen hom suksesvol is. Liam, die broer van Chris Hemsworth (Thor in die Marvel films), word deur Splash News en Picture Agency van kopieregskending beskuldig. Dit nadat die Hunger Games-ster 'n reeks foto's van homself sonder hul toestemming op Instagram gelaai het. Hoewel die foto's deur Janet Meyer geneem is, behoort dit aan die agentskap. Dit is nie die eerste keer dat 'n ster vir so iets gedagvaar word nie. Dieselfde het al met Jennifer Lopez, Justin Bieber, Gigi Hadid, Ariana Grande en Khlo√© Kardashian gebeur. - E-online.com