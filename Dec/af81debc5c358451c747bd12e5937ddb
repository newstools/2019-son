DIE wetstoepasser van Hermanus wat aan diens deur 'n kollega raakgeskiet is, is Saterdagoggend in die hospitaal dood. Damian Coert (32) was oppad om patrollies te doen toe 'n skoot in die voertuig afgegaan het. Coenie Groenewald, munisipale bestuurder van die Overstrand-munisipaliteit, het ná die voorval gesê 'n aanvanklike ondersoek na die voorval dui daarop dat dit 'n ongeluk was. Die kollega het intussen reeds Vrydag op 'n klag van poging tot moord in die hof verskyn. Die Overstrand-munisipaliteit het in 'n verklaring hul medelye met sy familie gedeel. "Ons gedagtes en gebede is met sy pa David, ma Esmeralda en die Coert-familie en vriende in hierdie moeilike tyd. "Vaarwel ons vriend en kollega. Mag jou pragtige siel in vrede rus," lui die verklaring. Die munisipaliteit se besonderhede oor die rou- en begrafnisdienste gaan binnekort bekendgemaak word. Dirk du Plessis sê op Facebook: "Dis bad nuus, my vriend. Wie gaan my tart soos jy by die woonstel as jy stilhou en dan daai smile." Peter Gillion skryf: "This is a very sad day for us as a family and a community. May your soul RIP dear friend and thank you for your kind advice. You gave us when we needed a friend. You were a beautiful person." 