'N WETSTOEPASSER van die Overstrand-munisipaliteit is in die hospitaal nadat hy Donderdag in 'n fratsongeluk deur een van sy eie kollegas raakgeskiet is. Die munisipaliteit sê in 'n verklaring die beamptes was oppad om patrollies te doen toe 'n kollega se vuurwapen in die voertuig afgegaan het. Coenie Groenewald, munisipale bestuurder, sê die beampte is in intensiewe sorg in 'n plaaslike hospitaal. Groenewald sê die voorval word nog ondersoek, maar dat 'n aanvanklike ondersoek daarop dui dat dit 'n ongeluk was.