Die splinternuwe Mej. Heelal kroon is Donderdag onthul. Dit is na raming 5 miljoen dollar werd, wat ongeveer R73,2 miljoen is teen die huidige wisselkoers. Die kroon met die naam “krag van eenheid”, is geskep deur die luukse juweliersonderneming, Mouawad. Volgens Rappler is die kopstuk met 18 karaat goud vervaardig en bevat dit meer as 1 770 diamante. Die middel van die kroon het ’n goue kanarie-diamant van 62,83 karaat, met twee kleiner kante. Die naam van die kroon, is bedoel om ’n vrou te vier omdat sy kompleks, uiteenlopend, onapologeties ambisieus en sterk is. “Die kroon verteenwoordig die gemeenskap van vroue regoor die wêreld wie se bande hulle verenig, en ons herinner dat ons sterker saam is as weg van mekaar”, het Fred Mouawad, mede-voog van die Mouawad Diamond Division in ’n video wat deur die maatskappy gedeel is, gesê. Die nuwe kroon sal vir die eerste keer gedra word deur die Mej. Heelal wenner 2019 wat op Sondag 8 Desember aangekondig word.~ Channel24