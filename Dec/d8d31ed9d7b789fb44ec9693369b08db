KERSDAG was ’n bitter een vir die families van vyf mense wat in drie verwoestende brande omgekom het. Al drie brande het Woensdag plaasgevind. Die mees onlangse brand het omstreeks 23:00 in Vrygrond, Lavender Hill, uitgebreek. Twee mans is dood. Jermaine Carelse, woordvoerder van die Stad Kaapstad se brand- en reddingsdienste, sê die twee lyke is ontdek nadat die brand geblus is. “Toe ons lede by die brand kom, het ontstoke inwoners hulle begroet. Die lede moes die polisie se hulp inroep.” Hy sê ’n derde persoon het 80% brandwonde opgedoen. “Hy is na ’n nabygeleë hospitaal geneem.” Vroeër die aand is die brandweer ontbied na die Siqalo informele nedersetting naby Mitchells Plain. Uitbreek “Verskeie strukture het afgebrand. ’n Man is in die brand dood.” In Masiphumelele het talle sinkhokke in die slag gebly toe ’n brand om 00:15 by ’n informele nedersetting naby Vilakazi Road uitbreek. “Nadat die brand geblus is en die lede met skoonmaak besig was, het hulle afgekom op die lyk van ’n man en op ’n lyk wat onherkenbaar verbrand is. Al die tonele is aan die polisie oorhandig,” het Carelse gesê. Die paar en hulle vierjarige dogtertjie woon die afgelope twee jaar op die sypaadjie oorkant die Calgro-woonstelle. Hulle is lid van ’n groep mense wat die woonstelle onwettig beset het en toe uitgegooi is.