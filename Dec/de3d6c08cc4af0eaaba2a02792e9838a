MONGAMELI Bobani is deur 'n mosie van wantroue as burgemeester van Nelson Mandelabaai verwyder. Bantu Holomisa, leier van die United Democratic Movement, het die nuus aan News24 bevestig. "Ek kan bevestig dat die DA en ANC ooreengekom het om hom te verwyder. Ons neem kennis daarvan en gaan dit nie betwis nie," het Holomisa gesê. Athol Trollip, voormalige burgemeester en lid van die DA, sê noudat Bobani verwyder is, kan die mense van Nelson Mandelabaai eerste geplaas word. Trollip sê aan News24 omdat Bobani in sy 15 maande in beheer skade aan die stad berokken het, is daar geen gesing en dans nie 