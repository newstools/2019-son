DIE Amerikaanse grapgat Tracy Morgan maak binnekort ’n draai in Mzansi. Morgan bring volgende jaar sy No Disrespect-wêreldtoer na Suid-Afrika. Morgan is op 29 Mei in Kaapstad, die volgende dag in Durban en eindig dan die Suid-Afrikaanse been van sy toer op 31 Mei in Pretoria af. Morgan is welbekend vir sy verskynings op Saturday Night Live asook die sewe seisoene wat hy deel van die Emmy- en Golden Globe-bekroonde 30 Rock was. Hy was onlangs te sien in What Men Want saam met Taraji P. Henson. Kaartjies vir Morgan se No Disrespect-toer is reeds beskikbaar op Ticketpro. Die goedkoopste een is R350. Hou maar die kinders by die huis. Die show het ’n ouderdomsbeperking van 18. 