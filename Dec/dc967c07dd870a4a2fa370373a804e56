NEGE toeriste het na hul eie land teruggekeer ná hulle deur swaar gewapende mans op ‘n kleinhoewe in Phalaborwa beroof is. Drie mans het die toeriste Donderdag van 10 selfone, ‘n laptop, juwele en meer as R5 000 in kontant beroof. Die toeriste is Vrydag terug na hul land. Brig. Vishnu Naidoo, polisiewoordvoerder, sê in ‘n verklaring die verdagtes het in die toeriste se gehuurde Mercedes-Benz ontsnap. Die Merc is later verlate gevind. Die voorval kom nadat die polisie en die toerismedepartement vroeër vandeesmaand ‘n memorandum van verstandhouding onderteken het om crimes teen toeriste beslissend te hanteer. – News24