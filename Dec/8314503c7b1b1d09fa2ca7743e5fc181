COLE Alexander, Wits se midfielder, reken Kersfees kan wel om die draai wees, maar hulle is in geen bui om Kersvader te speel nie. Alexander en die ander Clever Boys speel net vandag gasheer vir die sukkelende Cape Town City in die laaste Premiersokker­liga-stryd van die jaar. Wits (20 punte), wat weens Afrikabeker-verpligtinge vier wedstryde minder as City gespeel het, sal bitter graag die gaping op die voorloper, Kaizer Chiefs (34 punte), wil verklein. Alexander meen dis juis hieroor dat hulle punte met hulle uitstaande wedstryde moet insamel. “Dis sad waar City lê, maar ons moet catch-up speel. Daar is nie nog tyd om Kersvader te speel nie,” meen Alexander.