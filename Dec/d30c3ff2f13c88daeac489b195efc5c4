Liewe Antie Mona EK EN my boy­friend is albei in ons 20’s en ons bly saam. Maar daar is niks opwindends meer in ons verhouding nie. In die kooi gaan dit ook maar sleg. Het Antie dalk raad vir my? – Moedelose Girlfriend, WhatsApp Liefie, dit gebeur maar as jy die perd voor die wa span. Saambly is nie speletjies nie en julle is seker nou al so gewoond aan mekaar dat daar niks meer surprises vir ’n huwelik oorbly nie. Soveel so dat julle struggle om die romantic flame aan die gaan te hou. Daar is nou niks meer romanties aan die kersie wat in julle verhouding brand nie, want die kers brand ook maar net omdat dit load shedding is. Te veel kere voel dit dalk vir jou asof julle verhouding load shedding ondervind. Julle sal die dinge moet redis­cover wat die vonk in julle verhouding verskaf het. Julle sal weer daai oomblikke moet opsoek toe julle so dolverlief was en nie genoeg van mekaar kon kry nie. Romance het ’n roetine by julle geraak, want julle is nou veels te gewoond aan mekaar. Hierdie verhouding is besig om ’n stadige dood te sterf en as julle dit wil verhoed, sal julle iets aan die saak moet doen. ’n Verhouding verg werk. Soms harde werk. Dis nou wel nie die harde werk van iemand wat heeldag in die bloedige hitte in ’n sloot staan en pik kap nie, maar dit verg dedica­tion en aandag. Praat met jou partner in crime oor hoe jy voel. Hy voel in alle waarskynlikheid nes jy, maar weet ook nie hoe om die topic aan te roer nie. Saam kan julle besin oor die pad vorentoe en hoe julle dinge weer kan opspice. Twee koppe is immers beter as een.