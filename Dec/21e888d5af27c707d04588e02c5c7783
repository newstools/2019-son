ALTESAAM 21 jong mans is tydens inisiasie in die Oos-Kaap dood. Zweli Mkhize, minister van gesondheid, sê die meeste van die mans het van ontwatering gesterf. Mkhize sê dit is omdat daar geglo word dat die mans nie water tydens inisiasie moet kry nie. "So hulle kry nie water voor en na die seremonie nie. Dit lei tot geestelike verwarring, 'n elektrolietwanbalans en nierversaking," sê Mkhize. Mkhize sê dit blyk dat inisiasie veiliger is tydens Wintermaande. "Ons het voorgestel dat inisiasies stopgesit en slegs tot wintermaande beperk word. In dieselfde area, is daar geen sterftes in die wintermaande aangemeld nie." Intussen gaan die regering water skenk aan alle inisiasie-skole in die streek. Beamptes by skole gaan ook seker maak die jong mans kry water tydens inisiasie.  - EWN