DAAR is g’n tyd om nou uit te chicken of lyf weg te steek nie – die oomblik van waarheid het aangebreek. En natuurlik is die gees en spanning onder die rofstoei-publiek tasbaar. Lippe Dis natuurlik vir die laaste AWA Royal Rumble-byeenkoms van die jaar in die Goodwood Civic Centre. Twee gevegte waarvoor fans lippe aflek, is die groot title fight en natuurlik die “grudge match” tussen die gewilde Johnny Pallazzio en Mad Jack Maverick. Daar is al ’n lang geskiedenis tussen dié twee stoeiers. Laasgenoemde het Palazzio se loopbaan byna beëindig. Palazzio het aan Son uitgewys dit gaan “payday” wees wanneer die groot manne vanaand in die kryt klim. “Ons twee is mos up en down met mekaar oor die laaste tien jaar en daar is no love lost waneer ons meet,” het Palazzio gesê. “Daar is ook baie hype oor hom wat my loopbaan mos onlangs sou ‘beëindig’. “Vir my gaan dit alles oor redemption. En wees verseker: dis payback wanneer ons mekaar takel,” het Palazzio belowe. Bel Shaun Koen gerus by 082 456 0792 vir meer inligting.