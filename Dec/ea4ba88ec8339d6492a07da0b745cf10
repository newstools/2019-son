BERGIES gaan na verwagting vandag die Stad Kaapstad hof toe sleep oor sy fines teen haweloses. Son het vroeër vanjaar berig hoe wetstoepassers begin het om by-laws te gebruik wat daarop gemik is om haweloses te fine. Met dié omstrede verordenings kan beamptes hewige boetes oplê vir bergies en selfs hulle skrapse besittings konfiskeer. As hulle goed sypaadjies of die verkeer blokkeer, óf as die bergies se gedrag antisosiaal is, kan hulle beboet word. Die haweloses Carin Gelderbloem, Emily Smith, Vuyo Mbozi, Beulah Meyer, Natasha Persent, Xolani Siboxo en Patricia Geyser wil ’n interdik teen die Stad uitneem. Dié sewe se law­yers beplan om die hooggeregshof vandag om ’n interdik te nader. Die aansoek is teen die Stad, sowel as die uitvoerende burgemeester, Dan Plato, die mayco-lid belas met veiligheid en sekuriteit, JP Smith, en dié se uitvoerende direkteur, Richard Bosman. Dít volg nadat die hof in September in ’n tussentydse hofbevel ten gunste van die haweloses bevind het. Hy het toe beveel die Stad moet ophou om bergies te teister en hulle besettings te konfiskeer. Regter Lee Bozalek het op 5 September beveel die Stad moet – hangende die finale verhoor – onmiddellik stop met sy optrede teen alle haweloses. Die bergies se lawyers, Dingley Marshall Inc., sal vandag na verwagting aanvoer die Stad minag dié hofbevel en die hof vra om hom skuldig te bevind aan minagting van die hof. Die haweloses se lawyers sal ook vra die hof se tussentydse bevel moet ’n permanente hofbevel word en die Stad moet die regskoste dra.