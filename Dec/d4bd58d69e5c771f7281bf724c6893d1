VIR die eerste keer in vyf jaar het die aantal moorde in Kaapstad oor die feesseisoen gedaal. Maar dit beteken steeds nie die polisie kan slaplê in sy stryd teen misdaad nie. Só het Bheki Cele, die minister van polisie, Vrydag by die Promenade Mall in Mitchells Plain gesê. Cele sê die Kaap het addisionele mannekrag, 1 100 nuwe polisiebeamptes, gekry. “Julle is ook die enigste provinsie wat spesiale eenhede soos die anti-gang unit en Operasie Thunder het.” Hy sê die polisie se stryd is teen misdaad, wat veral tot die dood van kinders en vroue lei. “Dit kan nie ‘n normalel ding wees vir kinders en vroue om doodgeskiet te word nie. Dit is onaanvaar.” 