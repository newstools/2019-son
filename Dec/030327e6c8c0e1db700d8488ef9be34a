ROB Howley, voormalige hulpafrigter van Wallis se rugbyspan, sal weens sy betrokkenheid in onwettiglik op rugbywedstryde bets plaas, eers in Junie volgende jaar weer in dié sport kan begin werk. Die 49-jarige Howley, wat ook in 59 wedstryde vir Wallis gespeel het, moes vroeër die jaar sy pos as hulpafrigter voor die begin van die World Cup in Japan ontruim. Die Walliese Rugbyunie het Dinsdag aangekondig Howley is vir 18 maande uit rugby geskors, waarvan nege opgeskort is. Sy skorsing sluit ook in die tydperk voor die World Cup in Japan afgeskop het. Howley is op 16 September gevra om sy pos te verlaat en van Japan na Walis terug te keer. Onthullings oor sy skorsing het gedreig om Wallis se World Cup-veldtog deurmekaar te krap, maar die jaar se Sesnasies kampioen het tot en met die halfeindronde gevorder, waar hulle met een punt teen Suid-Afrika verloor het. Howley kan dus op 16 Junie 2020 weer 'n terugkeer tot afrigting of ander werksaamhede in rugby maak.