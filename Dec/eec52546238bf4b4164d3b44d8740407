HY WAS so deurmekaar toe hy by die slagoffer se huis aankom, hy kon dié se vrou nie eens vertel wat so pas gebeur het nie. So het ’n nabye familielid van wyle Robert Kleinhans Dinsdag in die Baaise hooggeregshof getuig. Kleinhans is op 1 Maart in die Baai se Northerns doodgeskiet. Gestap Die familielid se naam word om veiligheidsredes weerhou omdat hy in die polisie se witness protectionprogram is. Die beskuldigde, Marshall Chabide (36), pleit onskuldig op klagte van moord en die onwettige besit van ’n vuurwapen en ammunisie. Kleinhans was ’n lid van die sektorpolisie in die North­erns. Die skietvoorval op hom het plaasgevind toe hy, sy swaer, die familielid en nog ’n man daardie aand vanaf sy suster se huis in Uitbreiding 33 gestap het. Die familielid het vroeër getuig dat hy, toe die skote klap, oor ’n huis se boundary wall gespring het. Volgens hom het die beskuldigde ’n gun gehad. Hy sê dit het gelyk asof die ander twee mans wat saam met die beskuldigde was, ook vuurwapens gehad het, maar hy het hierdie vuurwapens nie gesien nie. Die familielid sê toe hy sien die beskuldigde staan oor Kleinhans en skiet op hom, het hy om die huis gehardloop, oor ’n ander muur gespring en begin hardloop. Hy sê soos hy gehardloop het, het hy steeds gun shots hoor afgaan. Volgens die familielid het hy tot by Kleinhans se huis gehardloop en hard aan sy voordeur geklop. Hy sê toe Kleinhans se vrou die deur oopmaak, toe sê sy dis goed hulle kom huis toe, want sy het so pas gebel dat haar man huis toe moet kom. Volgens die familielid was hy so deurmekaar, hy kon Kleinhans se vrou nie eens vertel wat gebeur het nie. Hy het getuig: “Ek het niks gepraat nie.” Volgens hom het hy buite die huis gesit, sy kop vasgehou en gekyk of Kleinhans aankom. Die familielid sê nie lank daarna nie het Kleinhans se swaer opgedaag. Hy sê die swaer het toe aan Kleinhans se vrou gesê sy moet kom kyk, haar man lê op ’n vlak. Volgens hom is dit toe dat hy, die swaer, Kleinhans se vrou en dogter afgesit het na die toneel. Hy sê toe hulle by die toneel aankom, was die polisie reeds daar. Volgens die familielid weet hy nie wie die cops gebel het nie. Die familielid sê toe ’n cop hom vra wie gesien het wat gebeur het, toe antwoord hy hy het gesien. Volgens die familielid het hy die cop vertel waar die ouens aanvanklik by die winkel gestaan en wie geskiet het. Die familielid sê die cop het toe gesê hy sal iemand die next dag stuur om sy verklaring af te neem. Regter Volgens hom het hy toe die next dag ’n verklaring gemaak. Die saak dien voor waar­nemende regter Bulelwa Pakati. Adv. Garth Baartman kla aan.