LADISMITH. – Die motorklub Jap Metal het die gemeenskap hier verstom toe hulle meer as 500 kindertjies met Kerspakkies verras het. Die laities het op die landjie Agter-ou-Biep gewag. Toe hulle die carcade van Jap Metal aangery sien kom het, het hulle die slagspreuk van die klub, “Toy jou Yster”, gedreunsing! Onder die geklank van die St. Moses Christmas Brass Band het die grootste kinderfees ooit hier begin. Saamsnoer Hennistey Constable, die voorsitter van die klub, het gesê: “Ons bepleit ’n gees van samewerking en opheffing. Ons gaan gebuk onder werkloosheid en droogte. “Maar wat hier gebeur, is ’n bewys van wat gebeur as die gemeenskap, jonk en oud, en besighede kragte saamsnoer. “Wat ons hier uitdeel, is net wat ons van die gemeenskap en besighede ontvang het. Keer terug na die waarde ‘Jou kind is my kind,’ ” het hy onder luide toejuiging gesê. Spar en Ladismith Kaas was die hoofborge. Koek Die kompetisie waar laities soos van die club se karre exhaust sys­tems gemaak het, was ’n highlight. Maar dit was McKaylin Granfield se “met die mond rev soos Toy 20 valve” wat die koek gevat het. Van die kleuterskole se hoofde het skoonmaakmiddels as geskenk gekry. En toe Vader Krismis onder die naderende donker op ’n bakkie opdaag met 500 balle en Kerspakkies, was dit moeilik om die opgewondenheid te bestuur. Denzil van der Merwe, ’n klublid, het belowe: “Volgende jaar maak ons weer so!”