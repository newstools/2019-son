GANGSTERISM is nie al uitweg vir die jong mense van Wesbank nie. Dit is die boodskap wat pastoor Nathan Pieterson van die Saviour’s Pentecostal Assembly of God en die departement van maatskaplike ontwikkeling aan die jeug daar oordra met hulle vakansieprogram. Volgens Leo Saralina het die kerk, onder leiding van Pieterson, die program agter die taxi rank in Wesbank aangebied. Gedurende die week lange program was daar verskillende sprekers. Nathaniel Pieterson, ’n male nurse, het die jong mense vertel van die mediese wêreld. Saralina het die kinders en jong mense tips oor selfverdediging en martial arts gegee. Dirk Bester, ’n security guard, het vertel van sy rol om inwoners te beveilig. ’n Polisielid het die jonges ook ingelig van ’n loopbaan in wetstoepassing. Bemoedig Die kinders is ook daagliks gevoed met kos en die Woord, wat deur pastoor Pieterson gebring is. Hy sê die program was ’n goeie manier om die kinders van gangsterism weg te hou en om hulle deur pret te bemoedig. Die vakansieprogram is met ’n danskompetisie, ’n modelling show en ’n rap-kompetisie afgesluit.