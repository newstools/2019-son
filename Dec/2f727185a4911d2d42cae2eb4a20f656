SUID-AFRIKA se swaargewigbokskampioen, Ruann Visser, word vroeg in Januarie geopereer nadat hy op 16 Desember beseer is toe hy uit die kryt geval het. Hy het oomblikke voor sy titelgeveg teen Tian Fick die toue getoets. Dit het gebreek en hy het agteroor getuimel tot op die vloer. Sy pa en bestuurder, Nefdt, sê ’n senuwee knyp in sy linkervoorarm vas en los kraakbeentjies in sy elmboog moet ook verwyder word. “Die knie was so geswel, maar voel al heelwat beter. “Die dokter is baie positief dat Ruann gou sal herstel en sê hy gaan nie nou aan die knie torring nie.” Nefdt sê as alles volgens plan verloop, sal Ruann binne twee tot drie maande in die kryt wees. “Hy oefen steeds elke dag sonder om sy linkerarm te gebruik.” Hy het ook bevestig sy prokureur gaan voort met ’n saak teen die promotors van die Kampsbaai-toernooi, waar die fratsongeluk gebeur het. “Ons het baie koste aangegaan en baie skade gely.”