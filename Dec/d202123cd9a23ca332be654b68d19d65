SUID-AFRIKANERS huur en koop lyke om vals begrafnis-eise in te sit. Dít is luidens ’n verslag deur die Association for Savings and Investment South Africa (Asisa). Lewensversekeraars het laas jaar 1 915 begrafnis-eise ter waarde van R176,4 miljoen afgekeur. Daarvan was daar 1 127 eise waar vals dokumentasie betrokke was. Nog 156 claims was vals en wys dat sindikate daarby betrokke was. In sewe gevalle is gevind dat die erfgenaam verantwoordelik was vir die dood van die polishouer. Bedrog Dis nie nodig om bloedtoetse en mediese ondersoeke te hê as ’n familielid oorlede is nie. “Ongelukkig is daar skurke en oneerlike mense wat begrafnisdekking uitneem op mense wat nie bestaan nie. “Dit gebeur dan dat eise later ingesit word en doodsertifikate gebruik word om bedrog te pleeg en geld te eis.” Só sê Donovan Herman, sameroeper van Asisa se staande komitee oor eise. In 2018 het Suid-Afrikaanse versekeraars in alle sektore altesaam 3 708 vals claims ter waarde van R1,06 miljard opgemerk. – Business Insider