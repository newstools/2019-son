'N GETUIE wat die struweling opgeneem het waarin Nic Dlamini se linkeram gebreek is, sê die fietsryer was glad nie aggressief teenoor SANParke se veldwagters nie. Donovan le Cok sê Dlamini was wel omgekrap omdat een van die veldwagters aan sy stuurwiel gegryp het terwyl hy afdraend gery het. Dit het veroorsaak dat hy val. "Nic was nogal omgekrap. Hy was beseer en sy fiets was beskadig," sê  Le Cok. Le Cok sê Nic het hom nie verset teen aanhouding nie, maar dat een van die veldwagters hom omgedraai en sy arm hoog bo sy kop gedraai het. Sy video van die voorval het sedertien viral gegaan. In sy video kan gesien word hoe vier veldwagters Dlamini agter 'n wa probeer indruk. 'n Geluid kan dan gehoor word die oomblik wat Dlamini se arm breek. Intussen het SANParke vyf veldwagters geskors hangende die afhandeling van die ondersoek. Hul skorsings kom na Barbara Creecy, minister van omgewingsake, bosbou en visserye, se beveel om dit te doen. Lize McCourt, SANParke se uitvoerende hoof, het Saterdag gesê 'n onafhanklike diensverskaffer gaan aangestel word om die voorval te ondersoek.  - The Citizen, SowetanLive