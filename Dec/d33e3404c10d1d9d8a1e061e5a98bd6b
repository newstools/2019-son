JULLE kan maar mal wees oor John Legend sy lyf judge hou in The Voice, maar sy vroutjie is net niks impressed daarmee nie. Chrissy Teigen is dikbek oor haar EGOT-wenner-hubby byna nooit daar is om haar saans warm te hou nie. En soos gewoonlik maak die mammie van twee geen geheim daarvan nie. Chrissy het in ’n reeks twiets laat hoor sy het haar hubby van ses jaar nou verruil vir twee hard gekookte eiers. Foto Sy twiet: “Ek het ’n man gehad voor The Voice. Nou (wanneer hy wel huis toe kom) moet ek hoor hoe hy dink hy is reg vir volgende week (se show).” Sy het ook ’n foto gepost waarin twee hard gebakte eiers in die bed langs haar is, waar haar John gewoonlik lê. Chrissy twiet: “Hier was gewoonlik ’n mens, Nou is hier net eiers. “Ek het twee afgedopte eiers hier by my oor hongerpyne my in die nag wakker maak. “Weet jy hoe gross dit is om harde eiers in die nag te eet? “Ek is so alleen.” Ek hoop darem John is nou al by die huis sodat die Legends ’n lengendary Krismis saam kan hê.