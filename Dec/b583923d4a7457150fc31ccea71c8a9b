DIE verhoor oor die uitsetting van 76 gesinne van 'n plaas buite Stellenbosch is Woensdag uitgestel. Die uitstel deur die Wes-Kaapse hooggeregshof is op versoek van die departement van landbou, landelike ontwikkeling en grondhervorming toegestaan. Dis die einste departement se adjunk-minister, Mcebisi Skwatsha, wie toegelaat het dat die families op 19 Augustus na Mesco-plaas in Bottelaryweg, hul uitsetting uit Klein Akker in Kraaifontein, trek. Beide die Stad Kaapstad, waar Klein Akker geleë is, en Stellenbosch-munisipaliteit, in wie se grense die gesinne nou gehuisves word, is in 'n geskil oor wie se verantwoordelikheid dit is om tydelike noodbehuising te verskaf. Dit is nou indien die uitsettingsaansoek, wat voor die hof is, suksesvol moet wees. Skwatsha se besluit om die families na Mesco-plaas te laat trek, kom na hulle van Klein Akker met 'n hooggeregshof bevel uitgesit is. Dit kom na die eienaar van die plaas, waar die meerderheid van die gesinne vir sowat 19 jaar reeds voor, se hofaansoek. Met die uitsetting het die gesinne baie van hul bou-materiaal en besittings verloor. Omdat Klein Akker binne die grense van die Stad Kaapstad val was die stad verplig om noodbehuising te bied. Kampies, 'n stuk grond in Philippi sowat 30km van waar hulle gewoon het, is aangebied. Die aanbod is deur die families van die hand gewys, wie eerder verkies het om langs die pad te woon. Na etlike dae van langs die pad woon het die adjunk-minister ingegryp. Ricmal Green (Pty) Ltd, wie in November 2018 'n lease agreement vir die Mesco-plaas met die departement geteken, doen nou aansoek by die hof om die gesinne weer uit te sit. Ricmal Green, saam met ander belange-groepe soos Mesco Farm Workers Primary Cooperative, poog om die plaas vir kommersiële doeleindes te gebruik.