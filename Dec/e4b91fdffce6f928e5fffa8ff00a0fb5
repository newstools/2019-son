R. KELLY het nie ’n beampte omgekoop om vir Aaliyah ’n fake ID te gee om saam met hom te trou nie. Dis nou as jy dié tronkvoël glo. Ek lees op TMZ dat die R&B-sanger onskuldig op die klag gepleit het. Volgens die aanklag het hy ’n fake ID vir die oorle sangeres Aaliyah laat maak sodat sy saam met hom kan trou. Dié tweetjies het mos in 1994 getrou toe Aaliyah maar net 15 jaar oud was. Ek het julle mos voorheen vertel dat radaronline.com berig het hulle is in besit van hofdokumente waarin daar staan dat die “Bump N’ Grind”-sanger daarvan verdink word dat hy in 1994 ’n dokument vervals het sodat hy saam met Aaliyah kon trou toe sy ’n minderjarige was. Die klagstaat lui dat R. Kelly, saam met die hulp van ander, ’n beampte omgekoop het om ’n fake identiteitsdokument aan iemand te verskaf. Strop In daai doccie Surviving R. Kelly, het die R&B-sanger se gewese toerbestuurder erken hy het ’n fake ID gekoop sodat die 15-jarige Aaliyah saam met R. Kelly (toe 27) kon trou. Volgens die fake ID was Aaliyah 18. Ek weet darem nie so mooi van R. Kelly nie, daai strop om sy nek raak nou al hoe nouer ...