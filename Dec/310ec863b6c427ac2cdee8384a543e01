HULLE is manne wat weet hoe om balle te hanteer. Ontmoet Suid-Afrika se eie helde, die Blitsbokke! Hierdie span gaan die komende naweek wys wie’s baas van die sewes-toernooi wat hier in Kaapstad gehou gaan word. Maar voordat hulle die langverwagte show vir hul derduisende fans op die veld gaan gee, het die manne gister hulle six-packs, spiere en stewige bene gewys. Gewoonlik is dit funny as jy ’n man in ’n tights sien. Maar wanneer dit ’n Blitsbok is, smelt alle funny gedagtes weg. Dis ’n atletiese mooi view. Die span het gister op die Bishops-rugbyveld in Rondebosch geoefen waar fans van sover as Caledon gekom het om te sien hoe die ouens vir die groot dae voorberei. Ant’ Avril Mathir (66), wat al elke match bygewoon het, ken elke Bokkie by die naam. Maar vir Rosko Specman is sy die malste. Dié sweeper is nie net enige sweeper nie. Hy sweep ook meisies van hulle voete af. “Die is Rosko ‘Specmagic’ Specman.” Mathir het amper ’n floute gekry toe die pragman dan so wragtig vir háár ’n soentjie op die wang kom gee. Specman vertel aan Son dat hy gereed is vir die naweek. “Weet jy, soms moet ’n mens as rugbyspeler jouself daaraan herinner om pret te hê. “Solank as ons saamwerk sal ons unstoppable kan wees.” Specman voeg by dat sy hart gelukkig is om terug Kaap toe te kon kom nadat hy by die Cheetahs was. “Specmagic het afterall hier begin. So, ja, ek is bly.” Voorspoed Maar meisies, moenie dat dié sweeper jou oor jou eie voete laat val nie, want hy het ’n meisie. JP Smith, die Stad Kaapstad se mayco-lid vir veiligheid en sekuriteit, het ook die Bokkies gejoin en vertel dat hy hopelik die event in sy sheriffs outfit sal gaan bywoon.