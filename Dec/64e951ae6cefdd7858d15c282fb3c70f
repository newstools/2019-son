ANELE SAME is nadat sy twee weke gelede vermis geraak het veilig gevind. Kapt. FC van Wyk, polisiewoordvoerder, bevestig Same is gevind en veilig. “Die omstandighede rondom haar verdwyning word nog ondersoek en Same sal ‘n mediese ondersoek ondergaan. “Daar is geen verdagtes wat met die verdwyning verbind word nie, maar inligting word wel opgevolg.” Same, van Idasvallei, is op Vrydag 6 Desember laas gesien toe sy voor twee uur die oggend die kampus biblioteek verlaat. Daarna weet niemand wat gebeur het nie.