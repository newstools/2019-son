MINSTENS vyf mense is van Kersdag tot gisteroggend vroeg op Oos-Kaapse paaie dood. Luidens ’n verslag van die Oos-Kaapse departement van vervoer, veiligheid en skakeling is die lewe van ’n jong dokter van Tsomo kortgeknip nadat die voertuig waarin hy gery het op die R409 tussen Tsomo en Cofimvaba gerol het. Twee van sy passasiers is beseer. ’n Man (25) is dood nadat ’n voertuig hom op Kersdag omstreeks 20:00 op die R61 in Corona Village in Ngqeleni raak gery het. In nog ’n padongeluk is drie mans op slag dood nadat ’n voertuig hulle op ’n grondpad in die informele nedersetting Tshobane getref het.