DAAR is iemand in die vermaaklikheidsbedryf wat sy mes in het vir Babes Wodumo, en haar familie weet wie dit is. Twitter het mos mal gegaan toe ’n foto van die gqom queen op haar amptelike account gelaai is, een waarin sy glo maer en sieklik lyk. Maar die local ster se familie het aan Daily Sun gesê sy is gesond en ’n boosdoener het haar sosialemedia-rekeninge gehack. Babes se derra, Welcome Simelane, sê hulle weet wie sy dogter se naam so wil beswadder. Welcome sê: “Dit is dieselfde persoon wat Babes smeek om saam met hom te werk, maar die familie het haar afgeraai. Hy is baie magtig en gewild in die bedryf. “Hy het ook iemand gekry om haar account te hack.” Hy voeg by dat daai foto wat op Twitter gepost is, fake is en dat sy dogter spekvet en gesond is. Gym Welcome sê: “Ek het die foto gesien en ek kan vir jou sê dis nie ’n ware foto van Babes nie. My dogter is nie siek nie. Sy is gesond en sterk. “Ek het haar nog onlangs gesê sy moet gaan gym oor sy so baie gewig opgetel het. As sy aanhou om gewig aan te sit, sal sy mos nie meer kan dans nie.”