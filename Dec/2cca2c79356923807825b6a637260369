DIS nou al 'n jaar later en 'n ouma van Delft wag steeds op goeie nuus oor haar vermiste kleindogter. Linathi Titshala het laas jaar op 16 Desember, kort ná haar neënde verjaarsdag, verdwyn. Die polisie en gemeenskapslede het vir weke na haar gesoek, maar dit het op niks uitgeloop nie. Fariedah Ryklief, van Delft se gemeenskapspolisiëringsforum (GPF), sê hulle het alle moontlike leidrade opgevolg, maar kon Linathi steeds nie vind nie. Nabantu Matanzima, Linathi se ouma, sê sedert haar verdwyning bekommer sy haar nou meer oor haar ander kleinkinders se veiligheid. "Ek is bang vir my ander keinkinders, veral as hulle winkel toe gaan en te lank maak," sê sy. - EWN