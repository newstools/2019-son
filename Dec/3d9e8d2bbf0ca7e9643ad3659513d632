OEPS! ’n Moerse oeps. Marc Anthony se tamaai luxury-seiljag het die week in ligte laaie opgegaan daar in Miami. Volgens TMZ het die reusagtige tuig van die has-been en eks van Jennifer Lopez Woensdagaand aan die brand geslaan. En ná die voorval by die Island Gardens Marina is die jag van amper 37 m ’n totale write-off. Geen beserings is aangemeld nie, maar dit het meer as 45 brandweermanne geverg om daai vlamme vanaf bote en die dok te battle. Dis nog nie bekend wat die brand veroorsaak het nie, maar daar was blykbaar niemand aan boord toe die brand uitgebreek het nie. Miami se brandweer is omstreeks 21:00 uitgeroep. Wifi Nou, daai boot is gewaardeer teen so $7 miljoen (sowat R100 miljoen). Dit het 5 cabins gehad wat 12 mense kon huisves, met goed soos ’n braaiplek, jacuzzi, satelliet-TV, WiFi en docking stations vir jet skis. Dus, ’n behoorlike paartie palace vir J. Lo se baby daddy. Siende dat die wêreld jare laas van die ou gehoor het (of het ek iets gemis?), was die boot mos vroeër vanjaar in die mark, maar dit blyk dat arme Marc steeds die owner van die jag was.