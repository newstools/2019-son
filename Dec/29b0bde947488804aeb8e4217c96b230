Die
wetstoepassers op Suid-Afrika se grens is slaggereed vir die toename in mense
en goedere wat die land in die feestyd wil binnekom, het die departement van
binnelandse sake gesê. Aaron Motsoaledi,
die minister van binnelandse sake, het die media Sondagoggend by die
departement se hoofkantoor in Pretoria toegespreek. Hy het gesê sy
departement sal op sekere punte 400 ekstra beamptes ontplooi om hand by te sit
met immigrasie- en ander tegniese ondersteuning op die grens. “Die meeste van
die beamptes sal aangestel word by die grenspos by Beitbrug, wat vanaf Zimbabwe
toegang bied, by Lebombo, vir Mosambiek, die Maserubrug, vir Lesotho, en
Ficksburg, ook vir Lesotho. Ons pleit dat alle reisigers wat die land verlaat
en binnekom seker maak dat hulle dokumente geldig is om sodoende vertragings te
vermy.” Motsoaledi het
bygevoeg die Suid-Afrikaanse Polisiediens sal 80 beamptes bykry. – JacarandaFM  