NOG ’n vermeende lid van die National Christian Resistance Movement (NCRM) is gearresteer – dié keer in Kaapstad, het die Valke Vrydag gesê. Brig. Hangwani Mulaudzi sê ’n span het Randall Esau (46) Donderdag op sy sakeperseel in Kuilsrivier aangekeer vir die onwettige besit van ’n vuurwapen, patrone en handgranate, berig News24. Hy het Vrydag in die Blue Downs Landdroshof R1 000 bail gekry. Sy saak is tot 27 Maart uitgestel. Esau het glo bande met vier ander verdagtes wat vas is vir beweerde terreur-aktiwiteite. Harry Knoesen, die NCRM-leier, is laas week gearresteer.