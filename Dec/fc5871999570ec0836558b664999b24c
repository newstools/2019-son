KHLOÉ Kardashian glo nie ’n woord van wat Jordyn Woods sê nie – selfs al vat sy ’n lie detector-toets! Die joller Jordyn, Kylie Jenner se eks-bestie, het mos ’n lie detector-toets gevat oor wat eintlik tussen haar en Koko se baby daddy, Tristan Thompson, gebeur het. Ek lees op E! een van die vrae wat die model in die toets gevra is, is of sy en hemelbesem Tristan die kateldans gedoen het. Sy het dit ontken en die man wat die toets beman het, het gesê joller Jordyn het die toets geslaag. Die blonde Kardashian-sussie het toe op Instagram presies gesê wat sy van Jordyn se stunt dink. Sy skryf op haar IG stories: “Leuenaars is altyd reg om ’n eed af te lê.” Vergeet In ’n ander storie laat hoor Koko: “Hou op om so f*kk*n forgiving te wees! Mense weet presies wat de f*k hulle aanvang.” Of Jordyn nou by Tristan geslaap het of nie, daar is geen twyfel dat sy Khloé in die rug gesteek het nie. Want daar is kiekies waar joller Jordyn op langeraat Tristan se skoot sit en aan sy liegbek-lippe hang. Jordyn moes die hele lie detector-ding eerder net gelos het, want net laas week het Khloé gesê sy het almal vergewe wat haar in die rug gesteek het. Maar dit lyk my Jordyn wil nie hê ons moet haar vergeet nie. Of hoekom sal sy dan nou ou koeie uit die sloot grawe?