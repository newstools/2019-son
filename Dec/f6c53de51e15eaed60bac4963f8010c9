HARARE. – Oudpres. Robert Mugabe van Zimbabwe was dalk nie so fabelagtig ryk soos almal gedink het nie. Onlangs is onthul die oorle oudpresident (95) het darem $10 miljoen (meer as R140,5 miljoen) en verskeie eiendomme nagelaat, maar geen erfgename geïdentifiseer nie. Die staatsbeheerde koerand Herald het Dinsdag dié inligting gepubliseer oor die geregistreerde boedel. Plaas Dis kleiner as wat baie mense vermoed het. Daar word berig Bona Chikore (31), Mugabe se dogter, het die boedel in Oktober geregistreer, ’n maand ná haar pa se dood. Dit sluit in $10 miljoen in ’n plaaslike bankre­kening, verskeie huise, 10 voertuie en ’n plaas. In Mugabe se tyd as president is onafhanklik berig sy familie besit moontlik tot 13 plase. – EWN