DIE Marshall Hartogh Junior Foundation bied vandag ’n Pot, Chop en Dop-musiekfees by die Dalweide Primary School in Groenheuwel in die Paarl aan. Die hekke open reeds 15:00. Die toegangsgeld is R100 vir volwassenes en R50 vir kinders en kan by die hek betaal word. Die line-up is inderdaad ’n mixture van alles. Van R&B, langarm en gqom tot jazz, reggae en old school. Die line-up is van die beste in die plaaslike musiekbedryf: Theo Watt en die Gemini Band, Highly Contagious, Felicity Kiran, Hiram Hartogh, Seridia Lee, DJ Rico, Brent Krus, Tylo Fortuin, Franko Speake, N2 Band en Intune. Austin Rose van Noem my Skollie, gaan ook kom gesig wys in ’n comedy slot. Bring gerus jou gazebo, kampstoele, cooler boxes, XYZ, vleis, blitz en rooster saam, want daar is braai­geriewe beskikbaar. Daar gaan ook ’n potjiekoskompetisie wees. Verder is daar ’n speelarea vir kinders. Die event se doelwit is om geld in te samel vir musiekinstrumente vir drie opkomende musikante. Kom en geniet dus dié prettige dag as ’n gesin.