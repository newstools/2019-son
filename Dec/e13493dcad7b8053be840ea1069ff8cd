DIE Madibaz moet die Sentrale Universiteit vir Tegnologie (SUT) vandag klop. Dit is as hulle wil kwalifiseer vir die Varsity Sports (VS)-sokkertoernooi volgende jaar. Die Madibaz het die Universiteit van Johannesburg gister met 3-0 geklop. Dis in die Universiteitesport van Suid-Afrika (Ussa)-toernooi op die Wits-universiteit se kampus in Johannesburg. Die Madibaz het een van hulle vorige wedstryde gelykop gespeel en een verloor. Dié oorwinning bied die span hoop. Die Madibaz het in 2015 laas aan die VS-toernooi deelgeneem. Hulle is toe gerelegeer. Hulle kon toe ook nie kwalifiseer vir die daaropvolgende VS-toernooie nie omdat hulle elke keer promosie in die Ussa-toernooie misgeloop het. Die Madibaz se hulpafrigter, Elrio van Heerden, sê die span het goed gevaar teen UJ. Van Heerden sê: “Ons speel glad nie sleg nie, en was ’n bietjie ongelukkig in ons vorige wedstryde. “Ons sal moet fokus teen SUT, want kwalifisering is op die spel, en dit is waarom ons hier is.”