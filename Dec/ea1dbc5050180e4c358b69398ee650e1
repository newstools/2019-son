IN ’N tragiese voorval op Bloubergstrand het die see Saterdag twee kinders ingesluk. Volgens Craig Lambinon, woordvoerder van die NSRI, het lede van die NSRI in Melkbosstrand van die voorval gehoor. “ ’n Tiener het uit die see uitgekom en ’n eienaar van ’n gastehuis laat weet dat sy neef (15) en niggie (17) hulp nodig het. “Hulle was steeds in die see. “Die families is van die Oos-Kaap en die twee het in die moeilikheid geraak toe hulle gaan swem het.” Volgens Lambinon het verskeie lewensreddingseen­hede met ’n soektog begin. Die polisie, die Stad Kaapstad se law enforcement en ’n helikopter is ingespan om te help soek. “Paramedics het na die tiener omgesien wat op die strand uitgekom het. ’n Soekgeselskap is ontplooi om die kinders in die see te soek. “Hulle het die meisie gekry en haar na die strand gebring waar paramedics CPR op haar gedoen het. Sy is ongelukkig dood verklaar.” Lambinon sê die seun kon nie gevind word nie en die soektog is steeds aan die gang. “Polisieduikers neem ook deel en die saak word ondersoek.” Lambinon het ook namens NSRI en nooddienste hulle medelye met die familie uitgespreek. Hy is uit die water gehaal, maar kon nie gered word nie. “Paramedics het CPR op hom gedoen, maar dit was te laat.” Hy het onder die water verdwyn en is deur ’n vrywillige werker van NSRI uitgehaal. Hy kon egter nie gered word nie.