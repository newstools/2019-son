ALTESAAM vyf mense, onder wie twee kinders, is die afge­lope naweek in brande in die Kaap dood. In die jongste voorval is die lyk van ’n man gisteroggend ontdek toe brandbestryders van die Stad Kaapstad se brand-en-reddingsdienste ’n brand in Philippi geblus het. Volgens Jermaine Carelse, woordvoerder van die brand-en-reddingsdienste, is hulle omstreeks 02:50 na ’n brand in ’n plakkerskamp in Knole Park-laan, Philippi, ontbied. “Verskeie strukture was aan die brand. Brandbestryders het die brand in minder as ’n uur geblus. Tydens die skoonmaakproses is die lyk van ’n volwasse man ontdek.” “Altesaam 30 bestryders met 9 brandweerwaens het die brand teen 04:50 geblus gekry. Verskeie strukture het afgebrand en talle mense is ontheem. “Sodra die assessering gedoen is, sal ons die presiese syfers hê. Een van ons lede is in die brand gewond en na ’n nabye hospitaal geneem.” Volgens Carelse was hulle gou op die toneel en hulle vinnige reaksie het verhoed dat die brand verder as die een hokkie versprei. “Ongelukkig is die lyke van twee kinders en ’n vrou in die puin ontdek.”