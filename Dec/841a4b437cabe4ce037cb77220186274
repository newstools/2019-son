DIE Evergreens-sportklub het geskiedenis gemaak deur ’n vrou as voorsitter te verkies. Evergreens het op sy algemene jaarvergadering sy nuwe bestuur vir die komende seisoen gekies. Geskiedenis is toe gemaak met Lydia Alexander wat as voorsitter verkies is. Die klub is in 1948 gestig en is deur die jare gedomineer deur mans wat as voorsitter gedien het. Dit is ook die heel eerste keer dat die klub ’n 50/50-geslagsteenwoordigheid op die bestuur het. Alexander is nie onbekend aan die klub nie. Sy was deur die jare al by baie van die klub se organisasies betrokke. Met Alexander aan die stuur word daar na nuwe hoogtes vir die klub uitgesien. Die nuwe bestuur het ook reeds begin met beplanning vir die 2020-seisoen.