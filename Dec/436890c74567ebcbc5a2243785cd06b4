LADISMITH. – Die koors loop hoog by die Alan Blyth Hospitaal hier. Dit volg op die aanstelling van Edward Adcock as fasiliteitsbestuurder. Adcock het in die pos waargeneem. Die unions Hospersa en Nehawu bevraagteken die prosedure met die vul van die pos. Spanning tussen bruin en wit personeel surface nou ook. Charlton Swartz, ’n shop steward van Nehawu, sê sommige personeel is ontevrede oor viktimisering, ongeregtighede en die magsbeheptheid van die bestuur. “Vele griewe is aangemeld, sonder enige sukses,” sê Swartz. Die unions het reeds die saak na hoër authorities verwys vir ’n ondersoek. “Equity in die topbestuur en bestuursvermoë moet onder die mikroskoop geplaas word. “Lede kry final written warn­ings of word mondelings gefire, maar dan word dit sommer met ’n ‘ek is sorry’ teruggetrek. Probleme “Waarom word ’n werker nie toegelaat om sy bedanking terug te trek nie? “En waarom kry net sekeres staatsvervoer?” vra hy. Daniel Aspeling, ’n shop steward van Hospersa, sê: “Tans ondervind ons baie probleme met die distrik se topbestuur.” Die unies vra nou dat nepotisme en favouritism by die Alan Blyth Hospitaal ondersoek word. Bradley Benades, ’n gemeenskapsleier, sê: “Sedert 1913 met die opening van die hospitaal het hier weinig transformasie plaasgevind. “Werkers het my ingelig oor die aanstelling van die fasiliteitsbestuurder in topbestuur. “Die bedbesetting is 99% van die tyd bruin, maar die topbestuur is 99% wit?” Maria Streicher, departementele kommunikasiebeampte, sê: “Die fasiliteitsbestuurderpos by die Alan Blyth Hospitaal is geadverteer en gevul volgens die departementele riglyne. “Soos met alle aanstellings in die Wes-Kaapse regering, is vakbonde en unies nie betrokke by aanstellings nie. “Die bewerings word in ’n ernstige lig beskou. “Ons moedig diegene wat sulke bewerings maak aan om die spesifieke insidente via die regte kanale aan te meld sodat dit deeglik ondersoek en aangespreek kan word.”