PRES. Cyril Ramaphosa erken dat sou Eskom se onbevoegdheid om elektrisiteit aan Suid-Afrika te verskaf, die land in 'n resessie kan val. Myne en ander groot besighede moes hierdie week hul werk staak toe fase 6 beurtkrag geimplementeer is. Ekonome maan reeds oor die ernstige nagevolge van dit op die land se bruto-binnelandse produk. Ramaphosa sê hy het, tydens sy meeting met Eskom, daarop aangedring dat die kragreus met 'n nood herstelplan opkom om die krisis aan te spreek. "Die regering het oopkaarte met beleggers gespeel oor die elektrisiteits uitdagings, omdat kommer ophoop oor die moontlike impak wat beurtkrag op die huidige en voornemende beleggings sal hê. Eskom se bestuur het intussen beloof om alles moontlik te doen om die krisis te fix. Daar is ook belowe dat die land nie beurtkrag tussen Dinsdag 17 Desember 2019 en Maandag 13 Januarie 2020 sal hê nie.