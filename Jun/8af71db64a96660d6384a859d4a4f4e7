KAMEROEN se vooruitsigte om sy Afrikabeker-titel suksesvol te verdedig, is ’n knou toegedien. Dit was toe sy striker Joel Tagueu voorgesê is om hom aan die toernooi te onttrek weens ’n hartkwaal. Die 25-jarige striker, wat vir Marítimo in Portugal klubsokker speel, het Maandag nog voorberei vir die game teen Guinee-Bissau. Dis Kameroen se eerste wedstryd van die toernooi. Dit was toe dat Tagueu die slegte nuus ontvang het dat ’n skandering gewys het hy het ’n probleem met sy koronêre aar. Die nuus het Clarence Seedorf (afrigter) en sy Kameroen-groep beslis onkant betrap. “Kyk, dis nie ideaal nie, maar ons moet dit maar aanvaar,” het Seedorf laat hoor. “Ons wens Joel alle sterkte toe en hoop hy herstel gou. Kameroen bly sterk.” – AP