DIE Chilli Boys is weer baie woelig in die transfer window. Die span voeg nuwes én oues by sy groep vir die komende Premierliga-seisoen. Volgens gerugte het Chippa nou sy eie “Patrick Vieira” ingekatrol. Na verneem word, gaan binnekort aangekondig word dat die sterk midfielder Lehlogonolo Masalesa van Black Leopards een van Chippa se grootste nuwe aanwinste is. ’n Ingeligte na aan die span het gesê Masalesa het besluit om nie sy kontrak met Leopards te hernu nie. “Chippa het hom ’n kontrak aangebied en met die onderhandeling lyk dinge positief,” is gesê. Baie ander PSL-klubs en oorsese spanne het glo na Masalesa gevry, maar die Chilli Boys het uiteindelik hulle hand in die as geslaan. Intussen het Orlando Pi­rates aangekondig vier spelers word vrygestel. Hulle is Gladwin Shitolo, Phetso Maphanga, Diamond Thopola en Cia Marcelo. Shitolo en Maphang is al op leenkontrakte by Chippa. Hulle kan nou permamente kontrakte aangebied word. Veral Clinton Larsen, afrigter van die Chilli Boys, is ’n groot fan van Shitolo. “Ek hou van wat hy kan doen. Hy kan in die middelveld speel en ook die verdediging beheer. “Hy is vir ons ’n waardevolle speler. Dit sal net help as hy bly,” het Larsen gesê. Thopola was ’n Chippa-kaptein voordat hy na die Buccaneers vertrek het. “Daar word nou onderhandel oor wie leen- en wie permanente kontrakte kry. “ ’n Klub mag net vyf leenkontrakte per seisoen aanbied.” Met Masalesa en Shitolo sal Chippa ’n sterk middelveld hê. Dit sal help om die verdediging op te skerp. Thopola sal perfek op die verdediging inpas – veral aangesien Zitha Macheke se dienste glo aan Wits verkoop gaan word.