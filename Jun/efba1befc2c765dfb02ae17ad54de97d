MARQUIN Loutz was die groot wenner op die Grahamstad Krieketraad (GKR) se jaarlikse toekennings vir prestasies. Loutz is op die toekenningseremonie wat onlangs in die Red Apple Emporium in Kenton-on-Sea gehou is, aangewys as die beste plattelandse speler. Die president van die GKR, Leon Coetzee, het op die geselligheid gesê die GKR-liga is een van die gesondstes in die Oostelike Provinsie. Coetzee het gesê: “Krieket is nie net ’n stryd tussen kolf en bal nie, maar die produk van ’n golf van emosies wat oor die jare aankom, aangesien ’n mens wen of verloor.” Coetzee het Krieket Suid-Afrika se Plattelande-krieketweek wat in Februarie in Grahamstad aangebied is, as een van die GKR se suksesse bestempel. ) Presteerders: Eerste Liga: Sidbury Eerste Liga-naaswenner: Southwell Bathurst Eerste Liga: Southwell Sentraal-Albany Eerste Liga: Sidbury Tweede Liga: Salem Beste kolwer – Eerste Liga: James Stirk (Southwell) Beste snelbouler – Eerste Liga: Murray Hobson (Southwell) Beste stadige bouler – Eerste Liga: Adam Cotton (Southwell) Beste snelbouler – Tweede Liga: Thando Shotana (Rainbows) Beste stadige bouler – Tweede Liga: John Knott (Southwell) Beste kolwer – Tweede Liga: Lorrimer Pittaway (Salem) Beste veelsydige speler – Tweede Liga: Franklin Jacobs (Station Hill) Hoogste telling – Eerste Liga: Mohammed Sonday (Willows) Hoogste telling – Tweede Liga: Lorrimer Pittaway (Salem) Plattelandse speler van die jaar: Marquin Loutz (Willows) Senior skeidregters: Ant Bowdler, Barry September Rookie-skeidsregter – Murray Gold­shake Senior tellinghouer: Julia Painting Presidentstoekenning: Barry Smith en Rex Amm Klub van die Jaar: Salem