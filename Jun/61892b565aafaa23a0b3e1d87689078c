‘n Tienermeisie van Polokwane in Limpopo is glo ontvoer en toe verkrag. Kol. Moatshe Ngoepe, ‘n polisiewoordvoerder, noem die kind se familie het haar verlede week as vemis aangemeld. Dit kom glo nadat die meisie nie teruggekeer het huistoe, nadat sy die huis verlaat het nie. ‘n Soektog is dadelik geloods. Na ‘n tip-off van die gemeenskap is sy Sondag by ‘n hokkie in Seshego gekry. ‘n 37-Jarige verdagte is Maandag inverband met die saak aangekeer en gearresteer. TimesLive berig die man is bekend aan die slagoffer. Volgens die polisie se voorlopige ondersoek is daar bewys dat die meisie herhaaldelik verkrag is. Die verdagte verskyn binnekort in die Seshego-landdroshof op aanklag van ontvoering en verkragting.