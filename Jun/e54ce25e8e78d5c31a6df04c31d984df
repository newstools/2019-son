Inwoners van ‘n informele nedersetting in Uitenhage is erg omgekrap oor hulle alle moontlike kanale gevolg het oor hul lewensomstandighede en steeds is daar geen hulp nie. Hulle het onder meer aan die deur van raadslid Tyrone Adams gaan klop en ook verskeie amptenare. Selfs ‘n draai gemaak by die mayor van Nelson Mandelabaai, Mongameli Bobani. Vandag het die groep inwoners voor die Uitenhage-stadsaal vergader om Adams te ontmoet. Maar die het nie opgedaag nie. Die inwoners sê dit blyk hulle enigste uitweg is om maar strate toe te gaan en tyres te brand, net om gehoor te word.