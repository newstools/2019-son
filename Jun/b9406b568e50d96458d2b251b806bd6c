DIE man wat aangekla word van ’n aanval op ’n vrou en haar drie kinders op hulle plaas buite die Baai, sal vandag sy lot hoor. Slotbetoë is gister in die Baaise hooggeregshof in die saak teen Sebenzile Simane (32) gelewer. Hy het verlede week onskuldig gepleit op ’n rits aanklagte, waaronder verkragting, ontvoering en poging tot moord. Adv. Megan September-Qatana, die staatsaanklaer, het gister gesê die staat het bo redelike twyfel bewys Simane is verantwoordelik vir die aanval. September-Qatana het gesê hoewel die vrou ’n enkel-getuie was, is die beskuldigde baie bekend aan die gesin omdat hy op die plaas gewerk het. Verder het DNS-toetse ook bevestig Simane was op die misdaadtoneel. Sy lawyer, adv. Jodene Coertzen, het daarop geantwoord dat sy nie die staat se saak betwis nie en slegs haar kliënt se instruksies uitvoer. Simane hou vol hy is nie die aanvaller nie en die polisie het sy DNS op die crime scene geplant.