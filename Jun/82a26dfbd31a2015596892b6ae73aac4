’N BOBBEJAAN wat op haar dak dans, ’n swart voëltjie op haar bed, paddas, bye, maggots, ’n hele army rotte en ’n swart slang ... Dís van die ongewenste gaste wat ’n voormalige hospitaalwerker van die Baai daartoe gedryf het om elke laaste sent van haar pen­sioengeld aan sangomas oor te betaal. En steeds is Margaret Cola (60) van Govan Mbeki so vol “evil spirits” dat sy en haar man, Crosby (60), aaneen fight. Gespring Margaret het 27 jaar by ’n plaaslike hospitaal as bakker gewerk. Maar haar lewe het in 2014 verander toe die “evil spirits” hulle intrek neem. “Dit het begin met ’n swart voël wat tussen my bed en my kas gespring het. My ma het uiteindelik uit Kleinskool gekom om die ding weg te jaag. “Net daarna het die maggots deur die teëls­ begin kom. My man is toe na ’n profeet wat vir hom moetie gegee het om die goed te laat vrek. “Toe kom die army rotte. Geld het begin verdwyn, wat fights tussen my en my man veroorsaak het. Ons het mekaar van diefstal beskuldig. Hy het ook begin drink. “Ek het by ’n fight by die werk betrokke, geraak en bedank.” Ná 27 jaar in die job was heer pensioen net meer as ’n halfmiljoen. “In 2015 het ons na ’n ander sangoma gegaan om ons huis te reinig. Hy het ons gesê om ons hek te replace, want daar was evil spirits op die hek. “Terwyl my man die pale uitgegrawe het, het hy afgekom op ’n lewende swart slang in ’n blikkie. Ons het dit gou verbrand en gedink ons probleme is opgelos.” Die Colas se verligting was egter kort. “ ’n Swerm bye het by my kamervenster ingevlieg, deur my huis en by die voordeur uit. “Toe kom paddas. En hoe meer ons hulle vrekmaak, hoe meer het daar gekom.” Margaret en haar man het al hoe meer begin fight. Verdubbel “Ek was desperaat om my huwelik te red, toe gaan sien ek ’n sangoma in Korsten. Hy’t gesê ek moet ál my pensioengeld trek om van die spirits verlos te word. “Ek het hom R150 000 gegee. Hy het toe belowe sodra ek verlos is van die evil spirits in my huis, sal my geld verdubbel.” Die sangoma het haar toe huis toe gestuur. En dít was die laaste sien van dié man. Tog het sy aangehou om sangomas se hulp te vra. In November 2017 het sy haar laaste R2 800 gegee vir die 17de sangoma wat sy gaan opsoek het. En ook hy het haar nie gehelp nie. “Hier is ’n bobbejaan wat snags op ons dak dans,” vertel Margaret. Crosby confirm dit: “Ons kry nie rus nie, want die bobbejaan raas vreeslik.” Ingetrek Die couple se fights hou ook nie op nie. Crosby sug: “Ons was eens ’n happy family, maar nou gaan daar nie ’n week verby dat ons nie fight nie. “Als het begin toe die evil spirits hier ingetrek het. “Al die sangomas wat ons gaan sien het, sê die evil spirits is die oorsaak van ons fights. Ons het ál ons geld gebruik om ons huwelik te probeer red, maar elke keer is ons net beroof.” Crosby doen piece jobs om die pot aan die roer te hou. Margaret recycle bokse en bottels. “Ek hoop ’n goeie Samaritaan met die mag om ons huis te reinig, lees ons storie en help ons, want ons het niks meer geld om te betaal nie,” smeek Margaret.