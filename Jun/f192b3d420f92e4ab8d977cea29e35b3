LEDE van die blitspatrollie en provinsiale polisiebevelsentrum het Donderdag 18:00 in ’n gesamentlike operasie drie Somaliërs (28, 29 en 29) aangekeer. Die cops was op patrollie toe hulle ’n trok opmerk wat lyk nes een wat vroeër daai dag by ’n electronics-plek in Atlantis gesteel is. Die trok is in Durbanweg, Bellville, afgetrek. Die cops het dit deursoek en afgekom op 42 splinternuwe TV-stelle ter waarde van R360 000. Dit blyk toe dat die trok en vrag wel gesteel is. Die verdagtes sal na verwagting môre in die Bellville-landdroshof verskyn vir die besit van gesteelde eiendom.