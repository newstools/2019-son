DIE twee Baaise skolespelers in Suid-Afrika se o. 19-krieketspan is slaggereed om Pakistan aan te vat. Dit het Tiaan van Vuuren en Luke Beaufort in ’n opwarmingswedstryd in Durban bewys. Die twee Grey-seuns was uitblinkers in die sege met net een lopie oor die KwaZulu­Natalse Akademie. Die vurige Van Vuuren het 53 lopies van 35 balle gemoker en 2/32 ingeoes. Beaufort het 27 lopies geslaan en as paaltjiewagter twee vangskote geneem én ’n kolwer gestonk. Van Vuuren moes in die laaste boulbeurt van die wedstryd kophou, maar die linksbouler het die laaste paaltjie geneem om die naelskraapse sege te beklink. Nou lê daar groter dinge vir Van Vuuren en Beaufort voor wanneer hulle Suid-Afrika se o. 19-span moet help om sy eweknie van Pakistan in sewe eendaagse wedstryde te troef. Suid-Afrika se span is: Bryce Parsons (k, Gauteng), Luke Beaufort (Oostelike Provinsie), Jonathan Bird (Westelike Provinsie), Achille Cloete (Boland), Gerald Coetzee (Vrystaat), Khanya Cotani (Noordwes), Michael Copeland (Gauteng), Andrew Louw (Vrystaat), Akeem Minnaar (Boland), Lifa Ntanzi (KZN-kus), Imraan Philander (Westelike Provinsie), Siya Plaatjie (Westelike Provinsie), Ruan­ Terblanche (Boland), Tiaan van Vuuren (Oostelike Provinsie), Nonelela Yika (Grens). DIE eendaagse bepalings tussen die o. 19-spanne is: Saterdag: 1ste Jeug ODI SA t Pakistan (Chatsworth); 25 Junie: 2de Jeug ODI SA t Pakistan (PMB); 27 Junie: 3de Jeug ODI SA t Pakistan (PMB); 30 Junie: 4de Jeug ODI SA t Pakistan (PMB); 2 Julie: 5de Jeug ODI SA t Pakistan (PMB); 5 Julie: 6de Jeug ODI SA t Pakistan (Chatsworth); 7 Julie:  7de Jeug ODI SA t Pakistan (Chatsworth).