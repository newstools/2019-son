DIE polisie in die Baai het twee mans gearresteer wat glo eers ’n petrolstasie beroof en toe ’n tiener ontvoer het om sy kar as ’n getaway-voertuig te gebruik. Kol. Priscilla Naidu, ’n polisiewoordvoerder, sê die twee verdagtes het Sondag net voor 22:00 by die winkel van die petrolstasie in William Moffet-snelweg ingegaan. Hulle het die kassier gevra vir ’n plastieksak. Een van die mans het toe ’n vuurwapen uitgehaal en die kassier gedwing om die tills leeg te maak. ’n Customer (18) is toe gedwing om in sy Mercedes- Benz te klim en hulle te help ontsnap. In Circular-rylaan het die tiener sy kar laat stall. Hy het toe daarin geslaag om uit te spring en weg te hardloop. Naidu sê teen dié tyd het die kassier in die winkel reeds die noodknoppie gedruk. Die Atlas-sekuriteitsmaatskappy was vinnig op die toneel. Kort daarna is die voertuig op die hoek van Buffelsfonteinweg en Victoriarylaan gesien. Albei mans is gearresteer. Daar is ook beslag gelê op die gesteelde geld en ’n speelgoedgeweer. Genl.maj. Thembisile Patekile, bevelvoerder van die polisie se Mountweg cluster, was vol lof vir die sekuriteitsmaatskappy en die kassier se vinnige optrede. Die twee mans verskyn binnekort in die hof op klagte van gewapende roof, ontvoering en hijacking. Een is 26 en die ander 28 jaar oud