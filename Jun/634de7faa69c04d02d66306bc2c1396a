Twiets deur Suid-Afrika se ambassadeur na Denemark het sommige warm onder die kraag. Alana Bailey, adjunk-hoofbestuurder van AfriForum, meen die twiets deur Zindzi Mandela “toon ‘n bitter houding” teenoor wit Suid-Afrikaners. “Dit dra ook by tot die verdeeldheid van plaaslike gemeenskappe en is ongrondwetlik.” Zindzi is die dogter van Nelson en Winnie Mandela. Zindzi se twiets lees: “Liewe apartheid-verdedigers, jul tyd is verby. Jul sal nie weer regeer nie. Ons vrees jul nie. Uiteindelik #TheLandIsOurs,” en ook: “Hulle is lafaards. Jy weet daardie ongenooide gaste wat nie wil weggaan nie.” Bailey verduidelik: “Met false beweringe en neerhalende terme soos ‘lafaards’ en ‘grond diewe’, dra sy by tot die gevaarlike scapegoating diskoers. “Haar verdediging dat sy geregtig is op ‘n persoonlike opinie wys ‘n gebrek aan insig na haar verantwoordelikheid vir haar posisie as ambassadeur.” Bailey meen daar moet opreg gevra wor wie se belange verteenwoordig sy.