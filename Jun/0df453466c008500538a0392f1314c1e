HET julle al julle kaartjies reg vir Signature SA se album launch? Jy beter gou spring, want behalwe vir dié briljante viermangroep gaan bekende Kaapse sterre soos Claire Phillips, Robin Pieters, Don Vino, Ruby Truter, Keanu Harker, Seth Grey en Salome ook op die verhoog verskyn. Eer En om dinge meer spesiaal te maak in die maand waarin ons die jeug vier, hou die jongste lid van die band, Royston Samuels (19), sy lyf musiekdirekteur vir die show. Die jongeling sê dit is vir hom ’n groot eer om te direct. “Dis nie die eerste keer dat ek diens as music director doen nie. Ek het dit al voorheen gedoen, maar nog nooit op so ’n groot skaal nie. “Ek sien eerlik uit daarna,” vertel die musikant van Elsiesrivier. Royston beloof hulle gaan ’n paar lekker covers doen, asook musiek van hulle album The Journey, wat op die aand uitgereik word. Shaggy Scheepers, die producer van die band se album, sê hy voorsien ’n blink toekoms vir Signature SA. “Ek moet sê, ek is baie humbled deur wat dié laities die musiekbedryf kan bied. Hulle is regtig baie talentvol.” Kaartjies vir die show kos R150 en is beskikbaar by Webtickets. Dit skop 18:00 by die Baxter-teater af. Son gee vyf dubbelkaartjies vir die album launch weg. Laat weet ons net wat die naam van Signature SA se album is en SMS jou antwoord saam met jou naam en van na 35128.