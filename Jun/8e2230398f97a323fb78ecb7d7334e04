DIE geveg teen malaria in Afrika het ’n groot boost gekry toe ’n geneties gemanipuleerde swam 99% van muskiete in ’n oop omgewing in Burkina Faso vernietig het. Die swam is ook baie kieskeurig en val nie ander spesies soos motte of heuningbye aan nie, berig die BBC. “Deur net die swam aan ’n vel swart plastiek in die toetsgebied te smeer, het die muskietpopulasie binne 45 dae gecrash,” verduidelik dr. Brian Lovett, hoofnavorser. Die swam is geneties gemanipuleer om gifstowwe van die Noord-Afrikaanse woestynskerpioen en die Australiese Blue Mountains-tregterwebspinnekop af te skei.