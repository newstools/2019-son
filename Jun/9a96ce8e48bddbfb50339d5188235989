DIE aanvaller wat moontlik reeds vyf mense in Magnolia Dell Park, Muckleneuk, in Tshwane, vermoor het, dra ’n balaklawa wanneer hy toeslaan. ’n Vyfde lyk is Woensdag gekry waar hawelose mense slaap. Die polisie van Pretoria het ’n high-level taakmag saamgestel om die moorde te ondersoek. Twee mense wat aanvalle oorleef het, het aan die polisie gesê die aanvaller dra ’n balaklawa. Die mense word in die park aangeval wanneer hulle slaap. ’n Woordvoerder van die polisie in Gauteng, brig. Mathapelo Peters, sê die taakmag het uitgevind twee mans het aanvalle oorleef en hulle het nou eers na vore gekom. Cops wil nog nie praat van ’n reeksmoordenaar nie, maar verwys na die persoon as ’n nagtelike sluiper. Een oorlewende het ook met die media gepraat. Hy is moontlik die eerste man wat aangeval is. – News24