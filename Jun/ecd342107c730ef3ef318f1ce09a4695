SY IS fine, hy is fine en binnekort gaan daar ’n fine meisiekindjie wees. Jip, Cassie Ventura oftewel Cassie, is swanger met haar heel eerste kind. Dié 32-jarige sangeres verwag ’n dogtertjie by haar berk, die fitness trainer Alex Fine (26). Die tweetjies is al ag maande saam. Die “Me & U”-sangeres het die goeie nuus op Instagram aangekondig. Sy het ’n foto van haar en haar jong lat opgelaai. “Ek kan nie wag om ons dogtertjie te ontmoet nie. Ek is lief vir jou en sal altyd wees.” Dit kom nadat sy 11 jaar saam met Sean “Diddy” Combs was en sy ses kinders saam met hom grootgemaak het. Sy en die musiek-mogul het laas jaar opgebreek en toe ontmoet sy die man van haar drome. Hy is nou wel nie so ryk soos Diddy nie en hy is baie jonger as wat sy is, maar dit lyk asof die ou nogal regtig lief is vir haar. Mnr. Fine het twee pragtige briewe geskryf – een vir Cassie en een aan hulle ongebore dogtertjie. In die briewe verseker hy hulle dat hy baie lief vir hulle is en dat hy hulle altyd eerste sal stel. Ek is bly vir Cassie. Nadat Diddy so met haar gemors het, verdien sy onvoorwaardelike liefde en geluk soos dié.