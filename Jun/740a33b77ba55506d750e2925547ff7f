Dit is nou al reeds meer as ‘n jaar sedert ‘n behuisingsprotesaksie in Hermanus. ‘n Jaar later sit inwoners steeds ongelukkig en sonder enige antwoorde, met baie min wat gedoen is om hul probleme op te los. Inwoners van Zweligle het nou ‘n dringende vergadering met die regering en polisie beroep. Die inwoners voel die voormalige LUR vir menslike nedersetting, Bonginkosi Madikizela, en die minister van polisie, Bheki Cele, het nie hul beloftes nagekom nie. Madikizela het in ‘n poging om die protes te stop, aan inwoners gesê, ‘n stuk grond is geïdentifiseer wat hulle vir agterplaas bewoners gaan ontwikkel. Sy woordvoerder, Ntomboxolo Makoba-Somdaka, het in Mei 2018 gesê: “Daar is ‘n ooreenkoms met die eienaar van die stuk grond bereik.” Theron Mqhu, ‘n gemeenskapleier, noem: “Daar was voorheen ook aan hulle gesê die Schulphoek-grond met redelike vergoeding onteien sal word.” Dinsdag 18 Junie was inwoners wat die privaat eiendom in Schulphoek beset in die hooggeregshof, om hul uitsetting teen te staan. Die aansoek is deur die eienaars van die grond, Kaapse temapark en Cavcor gebring.Ongeveer 4000 agtergrondbewoners van Zwelihle het sedert Maart verlede jaar huis opgesit. Die informele nedersetting word nou Dubai vernoem en selfs die rooi miere het verskeie pogings al aangewend om die besetters sonder sukses te verwyder. Die Zwelihle gemeenskap en grondbesetters sê daar was aan hulle belowe dat Schulphoek gebruik sal word om huise vir agterplaas bewoners te bou.