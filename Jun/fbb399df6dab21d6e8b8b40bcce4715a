Khoisan-aktiviste en geestelike leiers van die Baaise
noordelike gebiede slaap vir ‘n week op die heuwel by Bethelsdorp Uitbr. 31 se
reservoirs. Die groep wil ‘n einde hê aan die voortdurende bendegeweld
in die Northerns. Maandagoggend het Chief Crawford Fraser, Chief Corra Hennings, Pastoor Peter Carolus, Pastoor Jan Bekkies, Chief Brendon Billings en Chief Christian Martin met
sonsopkoms gebid. In die eerste vyf maande van 2019, tot einde Mei, was daar
reeds 91 skietmoorde gepleeg. 