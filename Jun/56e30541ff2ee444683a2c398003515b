’N MAN (32) is Donderdag laatmiddag in Wesbank doodgeskiet. Hy het probeer weghardloop, maar een van die loodpille het hom in die kop getref. Hy is op die toneel dood. Volgens sers. Noloyiso Rwexana, ’n polisiewoordvoerder, is niemand nog ge­arresteer nie. Intussen het Pedro Kalshi (28), wat Donderdagoggend in Manenberg deur ’n cop raak geskiet is, die middag in die hospitaal beswyk. Platgeval Kalshi en Peter Henman (34) is raak geskiet toe die cops op ’n groep oproeriges en gangsters losgebrand het. Die twee mans was in die skare en het platgeval toe die skote begin klap het. Volgens Kader Jacobs, die voorsitter van die polisiëringsforum in Manenberg, het die cops verdagtes probeer arresteer toe inwoners hulle met klippe bestook het. “Die verdagtes het op die cops losgebrand en hulle het teruggeskiet.”