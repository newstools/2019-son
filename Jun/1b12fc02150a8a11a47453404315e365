DIE Stormers-breier Robbie Fleck het vier veranderinge aan sy span gemaak wat Saterdag teen die Sharks op Nuweland speel. Die Kaapse span staan nog 'n kans om die uitspeelrondes te haal as hulle die Sharks kan troef. Fleck het besluit om sy pak voorspelers onveranderd te hou en die haker Scarra Ntubeni op die plaasvervangersbank in te bring. Jano Vermaak en Josh Stander sal die nuwe skakelpaar wees en sal vir Damian de Allende langs hulle op binnesenter hê. Seabelo Senatla maak ook 'n verwelkome terugkeer van 'n besering om sy plek op regtervleuel in te neem. Fleck sê sy span sien uit na 'n classic Suid-Afrikaanse derby. "Ons het vanjaar goed tuis gevaar en dis nog 'n geleentheid om dit tot ons voordeel te gebruik. Dit gaan belangrik wees om kalm en akkuraat te wees wanneer ons teen 'n hoë intensiteit speel." BANK: 16 Scarra Ntubeni, 17 Corne Fourie, 18 Wilco Louw, 19 David Meihuizen, 20 Chris Massyn, 21 Justin Phillips, 22 Jean-Luc du Plessis, 23 Dan Kriel.