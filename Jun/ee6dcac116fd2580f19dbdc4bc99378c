FAIRVIEW Rovers is toe Sibanye se baas in die Northern Areas Football Association (Nafa) se Premierliga. Sibanye is amptelik sy eerste nederlaag toegedien – en sommer behoorlik. Rovers het die gunsteling om vanjaar se Premierliga-kroon te dra met 2-0 geklop. Hoewel Sibanye se skorsing ook as twee nederlae tel, is Rovers egter die eerste span wat Sibanye in ’n wedstryd klop. Dié uitslag laat Sibanye uit die eerste plek na die tweede posisie sak. Blackpool is weer die voorloper en is terug op die wenpad ná die vorige naweek se nederlaag. Blackpool is een punt voor Sibanye met 25 ligapunte nadat hy Shamrocks met 5-0 verneder het. Rovers se oorwinning oor Sibanye plaas hulle nou net een punt agter Sibanye in die derde plek. Nóg ’n skok oor die naweek is natuurlik Helenvale, wat vasgeval het teen Park United. United het Helenvale met 2-0 geklop en bevind hom dus nou in die vierde plek. Onderaan die log gaan dit bedenklik met Lads, wat as gevolg van Ramadaan hulle stryd vir eers uitgestel het. Wolves het met ’n oorwinning van 2-0 oor Hotspurs uit die laaste plek op die punteleer beweeg. Lads sal egter met mening terugkom en die log wil klim noudat Ramadaan verby is. Premierliga-uitslae: Hotspurs 0, Wolves 2; Fairview Rovers 2, Si­banye 0; Shamrocks 0, Blackpool 5; Helenvale 0, Park United 3; Fairdene 0, West Lake 2; (Ramblers t Bloom Callies en Stardrift t Lads – weens Ramadaan uitgestel).