’N JONG man is gister in die vroeë oggendure koelbloedig doodgeskiet in Gelvandale. Kol. Priscilla Naidu, ’n polisiewoordvoerder, sê Renaldo Cherry (21), die slagoffer, het gister 01:45 saam met vriende in Fitchard-straat gesit toe vier onbekende mans hulle nader. Sy sê een van die mans het ’n vuurwapen uitgepluk en op die slagoffer geskiet. Volgens Naidu het Cherry dadelik probeer weghardloop. Hy het egter net ’n bietjie verder inmekaargesak en gesterf. Naidu sê Cherry het ’n skietwond in die bolyf opgedoen. Die Gelvan­dale-polisie ondersoek ’n moordsaak.