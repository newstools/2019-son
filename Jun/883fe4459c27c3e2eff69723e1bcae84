DIE Navy Train van Sir Lowry’s Pass is volstoom op pad Strand toe. Dis wanneer Sir Low­rians Strand Pioneers môre vir die eerste keer sedert 2007 in ’n ligawedstryd pak. Sir Lowrians het net twee nederlae in die North­ern League gely, terwyl Pines net twee seges behaal het. Saterdag sal twee ander derbies egter waarskynlik die shine van die Helderberg-derby op Die Kraal (Abattoir-sportgrond) wegneem. So om die draai langs die N2 gaan die skare toesak wanneer All Saints die manne van Macassar verwelkom in die Super B derby op Helderzicht se sportgrond. Die laaste keer toe die twee mekaar in ’n ampte­like ligawedstryd gepak het, was in 2017. Saints het toe gewen – 17-13. Daar was wel ’n vriendskaplike wedstryd verlede jaar, waarin die MC Boys met 26-15 geseëvier het. Albei die spanne lê relatief naby aan die onderkant van die punteleer, met Saints in die 10de plek en Macassar 11de. Die MC Boys het wel twee wedstryde meer as All Saints gespeel. Daar kan verwag word dat dié een nóg nader as die 2017-stryd sal wees. In Kaapstad se noorde­like voorstede pak die Superliga­ C-nuwelinge Morning Star en Scotts­dene mekaar.