BREEZY is een van daai bitter ekse wat ’n girl sommer op haar sosiale media moet block. Chris Brown het nie tyd gemors om vir sy eks Karrueche Tran te vertel presies wat hy van haar berk, Victor Cruz, se fashion sense dink nie. Karrueche Tran en Victor, wat haar long time-berk en ’n gridiron-speler is, leef te lekker. Maar dit lyk asof Breezy hulle nie met rus wil laat nie, want hy kon weer nie die groot gat onder sy neus toe hou nie. Die sanger van “Undecided” en “Loyal” meen dis tyd dat sy eks haar berk reghelp wat aantrek betref. Hy skryf: “Ek wil nie shade gooi nie, maar style hom asseblief! “Dit lyk asof hy klere sommer van die winkelpoppe af koop en ’n bargain by die sales manager kry. “Retired wrestler-broekies! Ek speel maar net. God seën. Upgrade jou ou, sus. Ek sal hom winkels toe vat en hom style. Ek hate nie, ek dink net hy kort game spirit.” Dié comments is nou verwyder, maar julle weet The Shade Room is oppit en het screen grabs van Chris se feeble kommentaar gemaak. Ek dink nie Victor of Karrueche het tyd om die kleinlike Chris te antwoord nie, want hulle gee hulle lywe tans ’n lekker tyd in Florence, waar hulle vakansie hou. Suur druiwe, Breezy. Fix en upgrade jou lewe.