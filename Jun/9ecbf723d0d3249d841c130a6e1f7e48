HAAI, Sonlanders. Die titel van dié kortverhaal van KEITH MEYER is “Spook in die Kinderhuis”. Hoop julle geniet dit. Lekker lees! DIE slaapkamer se deur kraak-kraak soos wat dit stadig oopgestoot word. In die kamer word die hart van die seuntjie in sy bed omklem van vrees. Daardie geluid die laaste tyd beteken net een ding ... DIE Keisers is die mees geliefde gesin in Riversdal. Hannes en Wendy Keiser is die dorp se community workers, en hulle maak ’n groot difference in die lewe van die straatkinders in die dorp. Hordes straatkinders walk oral in die strate en val ál wat ’n mens is – inwoner of besoeker – lastig deur te bedel. Dis veral diegene wat by die garages langs die N2 stop, wat knaend ge-tweerandjie-asseblief word. Die egpaar het die munisipaliteit toe genader om hulle te help om ’n veilige hawe vir die kinders op te rig. Hulle bied die kinders nie net huisvesting nie, maar probeer om hulle ook te rehabiliteer. Veilige Huis 666 in Kaasstraat is nou die plek waar 10 kinders – seuns en meisies – saam met die egpaar woon. Die jongste is 5 en die oudste is 10. Maar iets is nie pluis in Veilige Huis nie, want dit spook glo vreeslik daar. Die kinders is saans voor kooityd skoon op hol en fear is op almal se brood ge-spread. Soos die kinders sê: “Uncle Hannes is ons toppie en auntie Wendy ons ma – hiér is ons safe. “Dit is nou behalwe vir die spook wat sekere aande hier ronddwaal...” KLEIN Noah, wat maar ses is, het wakker geword toe die kamerdeur kraak toe dit stadig oopgestoot is. Sy hartklop raas in sy ore, maar hy maak asof hy slaap waar hy bo-op die duvet lê. Die huis is doodstil, want almal is veronderstel om te slaap, aangesien dit net ná middernag is. Noah bied geen weerstand toe ’n kussing liggies oor sy mondjie gedruk word nie. En dan skuur ’n lyf teen sy lyfie. Die gedaante speel met Noah, wat uit vrees net tjoepstil bly lê. Dan, skielik, verlaat die gedaante die kamer doodluiters en trek die deur weer toe. Die oggend aan die brekfistafel vertel Noah: “Daar was gisteraand so ’n groot donker ding op my, uncle Hannes. Ek sweer dit was daai spook. “Ek was lam van skok en stom sodat ek nie ’n woord kon uitkry nie. “Ek was so bang ek word doodgemaak. “Moet Uncle nie maar ons deure van buite sluit nie?” vra hy. Hannes en Wendy bespreek die situasie, maar wil niemand daarvan vertel nie, want hulle is bang hulle lisensie word opgeskort. En dan verloor hulle ook die stipend wat die munisipaliteit en departement van maatskap­like dienste hulle betaal. Hannes sê aan sy vrou: “Ons sal moet toesien dat dit nie weer happen nie. “Ek dink ons moet ’n sangoma huur om die huis van dié gees te kom exorcise. “Die kinnes gaan begin uitpraat as dit weer happen.” En nog voordat Hannes en Wendy hulle plan kon uitvoer, kom vertel nóg ’n seuntjie hy het dieselfde experience as Noah gehad. “Ek was so tussen slaap en wakker se kante,” vertel hy. “Skielik het ’n ding so oor my lyfie gevroetel – oral oor. “Dit was sulke sagte warm hande. Die asemhaling was so vinnig ek kon sweer dit ruik na koffie, auntie Wendy. Vars koffie soos ons dit soggens met brekfis drink.” Hannes en Wendy kyk na mekaar. Hulle weet ’n spook kan miskien na koffie ruik, maar wárm hande ...? Die egpaar huur sangoma Ngeza, wat hulle in ’n advertensie in die plaaslike koerantjie gevind het. Ngeza advertise homself as ’n gesoute “slim man”. Wendy vergesel die sangoma deur die huis terwyl hy suiweringsrituele in elke vertrek uitvoer. Ná die hele affêre verklaar Ngeza die huis gesuiwer. Hy sê die spook is nou vort na sy voorvaders, en ’n tevrede Hannes prop die sangoma se fooi – R2 000 – in sy hand. Dít is nogal ’n allemintige bedrag wat op die laities gespend kon word. ’n Week later, vat Wendy en Hannes die kinders vir ’n hike na Sleeping Beauty, die bekende bergpiek wat so baie toeriste lok. Die trippie in die geborgde bussie is vir die laities soos manna uit die hemel. Hulle stop by KFC en koop vir elkeen Streetwise Two en koeldrank. Hannes bestuur terwyl die music diep klop in die bussie – hard, soos die doef-doef-doef in die township se taxi’s. En die kindertjies gooi hulle lyfies op die maat daarvan terwyl Wendy saam met hulle move en sing. By die berg split hulle tussen meisies met Hannes en seuns met Wendy. Terwyl hulle tot by Sleeping Beauty klim, verken hulle ook die terrein. Ál die kinders is mal oor Wendy – “Mamma Wen”. Nou sien die seuntjies hoe sterk sy ook is, want sy abba sommer diegene wat darem te stadig klim. Op pad terug het twee van die seuntjies wat deur die spook gepla is, ál stiller geword. Hulle het langs mekaar agter in die bussie gesit en in mekaar se ore begin fluister. Hannes het dit opgemerk en ná aandete roep hy hulle eenkant en vra: “Boys, wat klap so? Hoekom was julle ewe skielik so stil en eenkant in die bussie? “Was die trippie nie nice nie? Is julle siekerig? Julle kan maar praat met uncle Hannes – ek is mos julle pa. Toe hulle stilbly, sê hy: “Moenie worry oor die spook nie: Ek en Mamma Wen het die huis laat skoonmaak, en die spook is weg. “Julle is nou safe. Daar sal van nou af niks meer happen nie.” Die seuntjies knik net hulle koppe en gaan dan traag na hulle kamer. Terwyl hulle in die donker lê, fluister die een: “Ek sweer ek het vandag iets geruik wat nes die spook geruik het ...” Die ander een sak af: “Maar hoe kan dit wees? Dis tog nie asof die spook ook in die berg loop nie, en for sure nie helder oordag nie. Wat dink jy?” Die eerste laitie fluister: “Ek weet nie meer nie, maar ek voel ek wil vanaand nie weer hier slaap nie ...” Die ander een fluister: “Kom ons klim deur die vens–” “Sjuut,” fluister die eerste laitie, “Ek hoor iets. Ek ruik die sp–” Wat dink jy van dié storie? SMS enige voorstelle daaroor na 32369.