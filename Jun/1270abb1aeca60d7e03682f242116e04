Twitter gebruikers bevraagteken die DA-leier, Mmusi Maimane, se stilte. Dit glo oor tweets tussen sy voorganger, Helen Zille, en die DA LP, Phumzile van Damme, die naweek. Van Damme het verlede week ‘n eerste-handse rassisme voorval by die V&A Waterfront ervaar. Oor die naweek het Zille getwiet sy wens die ander betrokke party in die voorval wil na vore kom met hul weergawe. Die voormalige premier van die Wes-Kaap het toe verder gegaan en gesê: “die gesin is seker bang vir die moontlk gevolge”.  Sy het ook genoem dat dit in die huidige omstandighede moeilik is om te bepaal waar die waarheid lê. Van Damme het toe teruggekap en gevra “vir watter moontlike gevolge is die mense bang”. “Die sekuriteit wie saam ons was het gesien wat gebeur. Hy stem saam wat met my gebeur het was verkeerd en dat hulle gesê moet word die V&A duld nie rassisme nie. Toe kom die ongeskikte sekuriteitsbestuurder. Die V&A het ‘n PUBLIC APOLOGY aan my gebied, maar ek is verkeerd.” Zille se reaksie was dat sy Van Damme nie aangeval het nie. Dit was Van Damme se reaksie wat gemaak het dat almal vra waar is Mmusi. Van Damme het aan Zille getwiet: “En jy kom weg met baie. Jy het ‘n ooreenkoms onderteken dat jy so stop met jou kolonialisme twiets. Het jy? Was daar enige gevolge? Nee. Dit het jou stouter gemaak om nie net vir Mmusi nie maar ander in die DA te attack.” Na hierdie tweet wou almal weet: "Waar is Mmusi?"