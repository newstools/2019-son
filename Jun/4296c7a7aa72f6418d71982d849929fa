DIE Windies se krieketspan het dalk net een wedstryd in die World Cup in Engeland gewen, maar die eilanders bly gevaarlik. Indië is die gunsteling in vandag se wedstryd teen die Windies in Manchester, maar Chris Gayle het die boulers reeds gewaarsku. Die 39-jarige Universe Boss sê hy is reg om ná twee 50-talle in die toernooi nou met ’n 100-tal los te trek. “Ek wou graag by die uitspeelwedstryde betrokke wees, maar ek mik nou na ’n 100-tal slaan.” Dié ODI-wedstryd begin 11:30. – Cricinfo.com