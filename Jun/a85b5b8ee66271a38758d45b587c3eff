DIE voormalige Protea-afrigter Ray Jennings glo nie AB de Villiers sou homself beskikbaar stel vir die Wêreldbekerspan met net 24-uur voor dit aangekondig sou word nie. Jennings sê AB is beslis nie so selfsugtig nie. "Ek sal my lewe op die spel plaas dat dit twak is," het hy in 'n onderhoud aan Netwerk24 gesê. Jennings glo daar het meer agter die skerms gebeur. "Ek sal so iets van 'n arrogante Kevin Pietersen of Greame Smith verwag, maar beslis nie van AB nie. Ek ken hom net te goed om te glo dat hy so iets sal doen. Daar is nog 'n storie van wat agter die skerms gebeur het wat vertel moet word," se Jennings. - Sport4