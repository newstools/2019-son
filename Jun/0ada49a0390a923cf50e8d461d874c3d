’N SOLDAAT wat van diens was, is in die Baai ge-hijack en van sy vuurwapen beroof. Kapt. André Beetge, ’n polisiewoordvoerder, het gesê die voorval het Maandagmiddag op die R334 in die rigting van Uitenhage gebeur. Die soldaat, in sy 50’s, is van die pad afgetrek, waarna ’n man ’n wapen op hom gerig en die ruit gesmash het. Sy makkers het by hom aangesluit. Die soldaat is vasgebind en elders afgelaai. Die verdagtes is nog soek.