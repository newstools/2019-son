DIT gaan oor meer as net ’n drie druk wanneer ’n speler van Woodridge College se eerste rugbyspan agter die doellyn gaan kuier. Die manne van Wood­ridge net buite Port Elizabeth het besluit om dié rugbyseisoen ’n verskil in die gemeenskap te maak. Hulle het die projek Tries for Lives aangepak, waarvolgens elke drie tot ’n bydrae sal lei vir Thárros se kinder- en jeugsorgsentrum, ’n tydelike hawe vir babas en kleingoed. Besoek Woodridge se spelers haal alles op die veld uit vir dié sentrum. Hulle besoek die kinders daar ook en verleen hulp waar hulle kan. Enige een wat ’n bydrae wil lewer tot die projek, kan ’n e-pos stuur na ryan. scheepers@woodridge.co.za. Kingswood College se viering van sy 125ste bestaansjaar word op die rugbyveld voortgesit met ’n besoek aan Port Elizabeth om teen Framesby te speel.