’N MAN (30) wat na bewering ’n Kaapstadse cop geskiet het, sou Vrydag in die landdroshof in King William’s Town verskyn. Die verdagte is gearresteer by ’n dokter se spreekkamer toe hy behandeling gesoek het vir ’n skietwond. Die vermeende skieter is gearresteer nadat die cops ’n tip-off gekry het dat hy uit die stad gevlug het na sy woning in Tshatshu in die Oos-Kaap. Sers. Noloyiso Rwexana, ’n Wes-Kaapse polisiewoordvoerder, het bevestig dat ’n sersant Maandag in die been geskiet is in Samora Machel. Kapt. Siphokazi Mawisa, ’n Oos-Kaapse polisiewoordvoerder, sê die polisie het ’n tip-off ontvang dat die man op hulle lede geskiet het in Kaapstad. – News24