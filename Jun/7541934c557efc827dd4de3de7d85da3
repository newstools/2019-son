AS SY kos skep, roep sy steeds haar oorlede seun om te kom eet. Net ’n stilte volg. Dis ’n gewoonte wat dié ma nie maklik kan afskud nie. Die verlies van haar kind weeg so swaar op Rita Solomons se hart, sy kan steeds nie saans slaap nie. Die ma van vier het twee jaar gelede haar seun Ryno (18) begrawe nadat hy in die straat buite haar huis in Houtbaai doodgeskiet is. “Hy is so erg geskiet ons kon nie eens die kis oopmaak nie. “Ek wou op sy begrafnis my kind uit die kis haal en huis toe neem. “Dit was baie moeilik.” Die vermeende skieter wat Ryno op 20 Mei 2017 afgemaai het, is ’n 14-jarige laitie. Maar nou is die klein snotneus vrygespreek. Ryno se broer Tylo vertel hulle het saam met vriende buite gesit en kuier toe die skote net begin klap. “Ons het almal weggehardloop. Ek het nog ses skote gehoor. “Toe ek terugkom, sien ek my broer is geskiet en hy is klaar dood. “Hy is vyf keer in sy kop geskiet.” Tylo vermoed dit het alles gegaan oor bendes al was sy broer nie ’n bendelid nie. Hy het egter saam met een van hulle geloop. Rita het benadruk haar kind was nie ’n bendelid nie, maar sy sê daar was gangs wat hom wou intrek. “Hy het geweier om ’n bendelid te word en dit is dalk wat hom sy lewe gekos het,” vertel sy. Die hartseer ma sê sy is baie teleurgesteld in die justice system. “Ek weet dis ’n minderjarige kind wat van sy moord aangekla is, maar daai kind was besig met grootmens- dinge. Verdien Nou is daai kind vrygespreek van my kind se moord. “My kind was nie perfek nie, maar hy verdien mos ook justice. Waar moet ons dit nou kry?”