’N MAN van Zimbabwe is gister in die Baaise hooggeregshof skuldig bevind op ’n rits klagte, insluitend twee van rape­. Regter Jannie Eksteen het Trust Tofa (30) skuldig bevind op ’n klag van huisbraak met die opset om aan te rand en aanranding met die opset om ernstig te beseer, ’n klag van aanranding met die opset om ernstig te beseer en ontvoering. Tofa het aanvanklik ook tereggestaan op ’n moordklag, maar Eksteen het hom skuldig bevind aan nog ’n klag van aanranding met die opset om ernstig te beseer. Tofa se skuldigbevinding kom nadat hy sy ex-lover en haar nuwe boyfriend op die aand van 17 November 2016 aangerand en haar twee keer verkrag het. Die boyfriend is kort ná die voorval dood. Die aanval het in Motherwell gebeur. Volgens Eksteen het drie staatsgetuies getuig hoe Tofa die voordeur afgetrap het van die huis waarin onder andere sy eks-meisie en haar nuwe boyfriend was. Eksteen het bevind foto’s wys die skade aan die deur was vars. Volgens die regter het Tofa die huis binnegegaan omdat hy geweet het sy eks-meisie en haar nuwe boy­friend is daar binne. Eksteen het bevind Tofa se bedoeling was om sy woede op sy eks-meisie en haar lover uit te haal. Oor die aanvanklike moordklag teen Tofa het Eksteen gesê hoewel die boyfriend eers in die Moth­erwell-kliniek opgeneem is en ’n redelike lang tyd daar deurgebring het, het die staat geen pogings aangewend om sy hande op die mediese rekords te kry of om uit te vind presies wat gebeur het nie. Hy het gesê daar is geen getuienis voor die hof oor wat met die boyfriend gebeur het nadat hy na die kliniek geneem is nie. Volgens Eksteen het die staat ook nie die egtheid van die mediese rekords van die Dora Nginza-hospitaal getoets nadat die oorledene na dié hospitaal oorgeplaas is nie. Eksteen het gesê geen verduideliking is vir hierdie failure gegee nie. Die regter het voorts bevind die staat het bo redelike twyfel bewys die klaagster is ontvoer. Eksteen het Tofa se weergawe hieroor verwerp. Die regter het gesê DNS-monsters wat van die klaagster se vulva verwyder is, het positiewe resultate opgelewer. Volgens hom is vasgestel dit was inderdaad semen. Eksteen het bevind dit strook met die getuienis van die klaagster. Die regter het na Tofa verwys as ’n problematiese deelnemer aan die hofverrigtinge. Hy het gesê Tofa het een van die staatsgetuies gedurende haar getuienis onderbreek, haar beledig en haar selfs in ’n stadium met die dood gedreig. Volgens die regter was Tofa die onbevredigendste getuie wat hy nog ooit teëgekom het. Eksteen het bevind Tofa was vaag en stryerig. Volgens Eksteen het Tofa sy getuienis opgemaak. Hy het gesê Tofa se getuienis dat die nuwe lover van sy eks-meisie hom aangeval het, is onwaarskynlik. Eksteen het bevind daar is verskeie teenstrydighede in die staatsgetuies se weergawes oor wat gebeur het toe die boyfriend aangerand is. Die regter het gesê dit is uit hulle weergawes duidelik daar was pandemonium toe Tofa die huis binnegegaan het. Die regter het gesê onder daardie omstandighede kan verwag word dat daar verskille in hulle weergawes sou wees. Adv. Chris Nel (SC.) het Tofa in die verhoor verteenwoordig.