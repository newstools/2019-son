GROND is naby Kaapstad in Atlantis se spesiale ekonomiese sone beskikbaar gestel vir die verbouing van mediese cannabis, het die Stad Kaapstad Donderdag aangekondig. James Vos, mayco-lid belas met ekonomiese geleenthede en batebestuur, sê die Stad kan só nuwe ekonomiese voordele ontsluit en werk­geleenthede skep. In fase 1 van die aanlê van die plaas sal R638 miljoen belê word. In fase 2 (oor sowat vier jaar) sal nóg ’n belegging van R1,5 miljard volg. Die Stad meen teen fase 2 sal die daggaplaas nagenoeg 250 werkgeleenthede bied. – News24