Die hoë werkloosheidsyfer onder die jeug in die land is ‘n shame vir ons land se gewete. So het pres. Cyril Ramaphosa tydens jeugdag vieringe gesê. “Dit is die jeug wat die volk herinner het die liberation van die land is nie voltooi as miljoene mense steeds in armoede leef en werkloos is nie. “Ek het die afgelope paar maande deur die land gereis en na die stemme van ons mense geluister. Hulle het gepraat oor hul frustrasies, vrese, probleme en uitdagings. “Ek is vertel van die indignity om elke oggend wakker te word en te hoop dat dit (vandag) die dag is wat ek werk sal kry of ‘n geleentheid om my lewe te verander. Net om dag-in en dag-uit teleurgestel te word. “Ek het gehoor van diegene wie by die huis sit, ten spyte daarvan dat hulle met ‘n graad of diploma sit, maar nie werkservaring nie. Hierdie is die stories van die jeug in ons land,” sê Ramaphosa. Die land se eerste burger het wel ook vertel van jongmense wie innoverend is en nou suksesvolle entrepreneurs is. Die president het jongmense aangemoedig om voort te gaan om werk vir hulself te skep.Hy sê die regering werk aan ‘n paar inisiatiewe vir werkskepping, omdat werkloosheid onder die jeug ‘n nasionale krisis is. Hy het ook met Sifiso Motswene, voorsitter van die nasionale jeugontwikkelingsagentskap, saamgestem dat die vereiste van werkservaring die jeug beroof van werk.