DRUGS met ’n straatwaarde van sowat R1 miljoen is in Kraaifontein ontdek. In ’n intelligensie-gedrewe operasie, Operation Thunder, het die polisie beslag gelê op 30 sakke vol Mandrax. Die groot plastieksakke het sowat 30 000 Mandrax-pille bevat. Die dwelms is Donderdagaand in Titusstraat in Scottsville gevind. Volgens Kapt. FC Van Wyk, ’n polisiewoordvoerder, het die cops ná deeglike ondersoeke die operasie by ’n huis uitgevoer. Van Wyk sê ’n 33-jarige man is in hegtenis geneem vir dwelmhandel. Sodra hy aangekla is, sal hy ’n verskyning in die Kuilsrivier-landdroshof maak.