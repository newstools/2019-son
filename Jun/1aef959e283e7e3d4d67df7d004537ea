DIE Orange One was omtrent besig op die eerste van sy drie dae in Brittanje. Amerika se voorste familie het gister in die Verenigde Koninkryk aangekom vir ’n amptelike staatsbesoek. Die koninklike familie gaan hulle onthaal. Ek sien op The Juice duisende mense het in die straat gestaan om die bekendes te sien toe queen Elizabeth, prins Charles en die Trumps by die queen se blyplek in Londen aankom. (Terloops, die 93-jarige queen was Saterdag al 66 jaar op die troon!) Trump en sy vrou, Melania, is met die Marine One-helikopter na Buckinghampaleis geneem direk nadat Air Force One geland het. Charles en koninklike kanonvuur het hulle begroet. Die Orange One, sy vrou, hulle kinders én dié se aanhangsels is in Engeland. Die queen gaan glo vir hulle ’n posh aandete host. Ander lede van die konink­like familie – soos die hertog en hertogin van Cambridge – sal ook daar wees. Op Trump en vroulief se program is ook ’n middagete saam met die new baby daddy prins Harry.