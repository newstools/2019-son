INDIË se krieketspan is die enigste span wat nog nie in vanjaar se Wêreldbekertoernooi in Engeland en Wallis in aksie was nie. Suid-Afrika sal Woensdag reeds in sy derde wedstryd speel wanneer hy die Indiërs in Southampton pak, maar dit sal dan eers Indië se eerste verskyning wees. Dié wedstryd kan die hoogtepunt van die week se kragmetings wees. Die Protea-snelbouler Kagiso Rabada het waarskynlik die gemoedere tussen dié twee spanne kwaai opgejaag met sy opmerkings oor Indië se gewilde kaptein, Virat Kohli. Rabada het dit in ’n onderhoud met ESPNCricinfo duidelik gemaak hy het nie juis ooghare vir Kohli nie. Hy voel Kohli is gou om vir iemand op die veld iets te sê, maar dan raak hy kwaad wanneer iets terug gesê word. Rabada het die Indiese ikoon as “onvolwasse” beskryf. Hierdie week se wedstryde is: Vandag: 11:30: Engeland t Pakistan, Nottingham Môre: 11:30: Afganistan t Sri Lanka, Cardiff Woensdag: 11:30: Indië t Suid-Afrika, Southampton; 14:30: Bangladesj t Nieu-Seeland, Londen Donderdag: 11:30: Australië t Windies, Nottingham Vrydag: 11:30: Pakistan t Sri Lanka, Bristol Saterdag: 11:30: Engeland t Bangladesj, Cardiff; 14:30: Afganistan t Nieu-Seeland, Taunton Sondag: 11:30: Australië t Indië, Londen