PAMMY se berk is ’n monster wat reg onder haar neus ’n dubbele lewe gelei het. Pamela Anderson (51) se verhouding saam met haar jong lat, die Franse sokkerspeler Adil Rami (33), is seker nou oor en uit. Die Baywatch babe het in ’n Instagram post saam met ’n swart-wit foto van hulle twee geskryf dat haar lewe saam met haar Ben 10 een groot leuen was. Die aktrise laat hoor: “Ek is gescam. Ek is laat glo dat ons baie verlief is, ek is platgeslaan. “Ek het die laaste dae uitgevind dat hy ’n dubbele lewe lei.” Pammy sê die joller het gereeld gelag vir medespelers wat die kat in die donker knyp, maar kaantie staan hy self agter die deur. “Hy het gegrap oor ander spelers wat meisies in apartments aanhou nie ver van waar hulle vroue woon nie. “Hy het daai mans ‘monsters’ genoem. “Maar hierdie is erger. Hy het vir almal gelieg. Hoe is dit moontlik dat jy twee vroue se harte en gedagtes so kan beheer? “Ek is seker daar was nog ander vroue. Hy ís die monster.” Die rondborstige aktrise sê sy was so besig om ander te help sonder om te besef dat sy ook gescam word. “Hoe kan ek nie wys genoeg gewees het om myself te help nie?” Sjym, geen vrou verdien sulke behandeling nie.