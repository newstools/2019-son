HAWELOSE mense in Pre­toria gaan die polisie help om vyf mans wat vermoor is, te help uitken. ’n Reeksmoordenaar is moontlik los in Muckleneuk, waar vyf mense reeds in die Magnoliadalpark vermoor is. Die cops wil nie bespiegel of dit ’n reeksmoordenaar is nie en praat eerder van ’n “nagtelike sluiper”. Sedert die begin van die maand is die lyke van vyf hawelose mans in die buurt gekry. Die polisie het bevestig al vyf was haweloos en middeljarig. Al die moorde is in die nag gepleeg. News24 berig al die mans is met ’n stomp voorwerp geslaan of met ’n skerp voorwerp gesteek. Richard Wildeman, die ondervoorsitter van Pretoria se komitee vir haweloses, sê hy en sowat 40 ander haweloses kan help om die slagoffers uit te ken. Twee oorlewendes het gesê die aanvaller dra ’n balaklava.