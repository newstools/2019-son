’N VERDAGTE van 15 jaar oud is Sondag gearresteer op aanklag van gewapende roof. Twee gewapende manlike rowers het laas week die Hoërskool Seepunt binnegestap, ’n onnie aangerand en met 50 sel­fone weggestap. Die verdagte is na verneem word van Philippi-Oos en is ’n leerder aan die skool. “Die polisie het in ’n soektog by sy huis ses selfoon covers gekry wat vermoedelik in die rooftog by die skool gesteel is,” het lt.kol. Andrè Traut, ’n polisiewoordvoerder, gesê. Medepligtige Die seun is op die skool se CCTV-kameras geïdentifiseer toe hy en sy medepligtige om 10:10 by die klaskamer ingegaan het terwyl leerders besig was met eksamen. Die verdagte het gister in Kaapstad in die hof verskyn. Die polisie soek nog na sy medepligtige.