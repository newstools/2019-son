DIE Junior Springbokrugbyspan sal vir die agste keer in tien jaar om die derde plek in ’n o. 20-Wêreldtoernooi uitspeel. Suid-Afrika kom Saterdag in die Racecourse-stadion in Rosario teen die gasheer, Argentinië, te staan. Die Bababokke het Maandag skandes gemaak en met 7-20 teen Frank­ryk in die halfeindronde verloor. Die span van Chean Roux (afrigter) het swak vertoon teen die verdedigende kampioen en nie naastenby soos dieselfde span gelyk wat in sy vorige game met Nieu-Seeland afgereken het nie. Die Bokkies het in 2012 laas onder die afrigting van Dawie Theron die o. 20-titel gewen. Hulle het in 2014 in Nieu-Seeland teen Engeland in die final verloor. Roux het intussen sy teleurstelling in sy span se vertoning teen die Hane uitgespreek en gesê daar is geen verskonings nie. Hy het baie om te verduidelik, veral oor hy geen teenvoeter gehad het vir die Hane se voorspelers se kragspel nie. Die Franse het die Bokkies voorlangs vasgevat en gedwing om foute te maak.