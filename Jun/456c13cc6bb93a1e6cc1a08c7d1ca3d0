DIE ikoniese Grand Parade was Sondag gevul met die geluid van ’n Aston Martin Red Bull F1-motor terwyl duisende aanhangers Darling-straat volgepak het om die motorfees dop te hou. Die Red Bull-skouspel het gewissel van die plaaslike legende Brian Capper se asemrowende toertjies op sy motorfiets tot die Moederstad se beste drift-span. Die hoogtepunt van die dag was natuurlik die Brit David Coulthard in sy RB7 Formule Een-motor. Coulthard het vroeër die dag net mooi dinge te sê gehad oor die Kaapstad tydens die perskonferensie. “Dit was die enigste plek in die wêreld waar ek op ’n toeristebus wou afklim,” het die 13-malige F1-wenner gesê. “Suid-Afrika het ’n ryk Formule Een-geskiedenis en miskien kan ons ’n toekomstige wêreldkampioen inspireer wat vandag in die skare staan.” Die opwinding van hierdie motorskouspel het die aanhangers geen kans gegee om asem te haal nie. Na die skare vermaak was deur Coulthard se vertoonstuk in die straat, het Aruñas “Aras” Gibieža en sy motorfietsstunts die skare verder vermaak. Die Suid Afrikaanse-akrobatiese kampioen, Patrick Davidson, het die op Kaapstad se polsslag voortgesit, gevolg deur nog ’n vertoning van precision driving te gee deur strate te drift. “Formule Een is ’n wêreldwye sport, maar Suid-Afrika is reeds op die map. Ons het nog altyd gesê dat Formule Een in Afrika behoort, maar dit is waarskynlik ‘n begrotingskwessie vir die stad,” sê Coulthard oor die moontlikheid van ’n toekomstige Afrika Grand Prix. Dan Plato, Kaapstad se burgemeester, sê daar word later in die week 'n perskonferensie gehou oor die moontlikheid van motorsport in Suid Afrika.