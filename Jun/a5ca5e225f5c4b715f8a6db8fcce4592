DIE verwarring, frustrasie, teleurstelling en verleentheid waarin sokkerspanne hulle bevind wanneer hulle sake vir promosie uitspook, moet nou vinnig end kry. Dit word nou soos ’n ou familiar storie waar die uitslag van spanne wat as die ligawenner verklaar is, later weens disputes en ander administratiewe redes ingelig word dat ligapunte by ’n span afgetrek sal word. Die jongste voorval in die tugkomitee-saak van Cape Winelands het nou in ’n krisis en ’n sirkus ontaard. Malaga FC het Cape Winelands se Derde Liga-titel gewen, net om agterna uit te vind dat Glen Eagles die kampioen is. Die bogenoemde twee elftalle het albei vir Safa Wes-Kaap se play-offs in Beaufort-Wes opgedaag. ’n Beampte van Safa Wes-Kaap moes toe baie mooi aan Malaga explain waarom hulle moet huis toe gaan, want volgens Cape Winelands is Glen Ea­gles as die wettige verteenwoordiger verklaar. Die skande, hartseer en wat daarmee gepaardgaan, het die spelers van Malaga hard getref. Dit is iets wat ons sokker­beamptes sal moet uitsorteer, want die boardroom shenanigans is ook ’n ander storie wat nie altyd die ware verhaal uitbring nie. Twee jaar gelede moes die spelers van Bluegum United langer as ses maande op Safa Cape Town se antwoorde wag. Daar was aanhou­dende tugkomiteeverhore en fights weens die dispuut tussen Bluegum en Fire Fighters se reg om promosie tot die Derde Liga te kry. Met dit in gedagte is ons sokker in ’n gemors en die fights in die boardroom help nie veel nie. Dit is glad nie goed vir ons amateursokker se selfbeeld nie. Daarom moet daar ’n beroep gedoen word op ons sokker officials om ernstig oor die situasie en nuutste ontwikkelinge te dink. As daar nie drasties en daadwerklik opgetree gaan word nie, sal dit Suid-Afrika se sport net verder in die doldrums druk.