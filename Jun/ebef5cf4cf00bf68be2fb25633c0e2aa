IS DIT dan sonde om ’n Rasta te wees? So wonder baie Rastas van Kannaland oor hulle glo vertrap word by ’n plaaslike werksplek oor hulle faith. Hulle sukkel ook om werk te kry. Ras David kla: “Almal weet ek is ’n Rasta. Almal weet ek gebruik die holy herb. En dis nou die dag gelega­l­ise deur die howe van die land. “Maar as ons dalk ’n joppie kry en by die werk kom, word ons pee getoets. En daar sal mos traces van cannabis wees. “Dit maak ons nie swakker werkers nie. Ek sal nie vir Jah verloën nie.” Ras Jonah voeg by: “Die Babilon wat wyn suip, word nie getoets nie. Hulle mag maar babelas kom werk. “Hulle pee nie vir toetse nie. En almal weet hoe sleg werk die Babilon wat swak-siek is van wingerdgriep. Hoekom word hulle nie ook ontslaan nie? Ganja is nie ’n drug nie. Dis ’n herb. Dis Jah’s creation.” Volgens die Rastas word daar teen hulle gediskrimineer met die toekenning van jobs. Daar word glo teen die hare, die herb en die rooi, goud en groen vasgekyk. Die Rastas kla ander mans kry makliker werk by padprojekte en pay meer. Ras David kla: “Ons gesinne ly daaronder. Ons mag nie government jobs kry nie. Mense gee net hulle name in by die plaaslike raadslid en dan kry hulle jobs.” Rdl. Werner Meshoa het Ras David genooi om hom te kom spreek oor sy concerns.