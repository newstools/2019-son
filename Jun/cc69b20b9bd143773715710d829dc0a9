DIE begraafplaas in Christchurch is een van Suid-Afrika se Superrugby-spanne be­skore. Dis wat volgende naweek op een van die twee wenners van môre se twee SA Superrugby-derbies in die kwarteindronde in Nieu-Seeland wag. Die Stormers pak die Sharks op Nuweland terwyl die Bulls en die Lions mekaar op Loftus Versfeld die stryd aansê. Die Crusaders is die enigste span wat dié naweek ’n loslootjie het. Die verdedigende kampioen is baie ver voor op die log en het reeds sy plek in die uitspeelrondes bepreek. Scott Robertson, afrigter, se span sal dus lekker uitgerus wees en sy lippe aflek vir volgende naweek se kwarteind op sy tuisveld. Daarteenoor het die Ja­guares reeds die SA afdeling van die kompetisie gewen. Die Argentyne kom môre in Buenos Aires teen die sukkelende Sun­wolves te staan. Daar is net drie punte wat die vier SA spanne skei. Alles hang dus af van wie môre se games wen. Die Jaguares het die Sharks laas week in Suid-Amerika afgeslag. Die Durbaniete gaan môre dalk nog die uitwerking van jet lag voel ná hulle trip na Suid-Amerika. Gelukkig vir Robert du Preez, afrigter, sal die terug­keer van Tendai Mtawarira sy span se voorry aansienlik versterk. Steven Kitshoff, kaptein van die Stormers, sê: “Ons sal graag ons game plan op hulle wil afdwing. Beast gaan ’n groot rol in hulle span speel. Hy gaan uiteraard ’n bedreiging inhou met sy skrumwerk en vermoë om die bal te dra, maar in Frans (Malherbe) en Wilco (Louw) het ons spelers wat meer as hulle man kan staan. “Ek het al voorheen teen Coenie (Oosthuizen) en Thomas (du Toit) gespeel en is vertroud met hulle sterk en swak punte. Die vaste fasette gaan beslis ’n groot uitdaging wees.” STORMERS: Dillyn Leyds, Seabelo Senatla, JJ Engelbrecht, Damian de Allende, Edwill van der Merwe, Josh Stander, Jano Vermaak, Jaco Coetzee, Johan du Toit, Ernst van Rhyn, Chris van Zyl, Cobus Wiese, Frans Malherbe, Bongi Mbonambi, Steven Kitshoff (k). BANK: Scarra Ntubeni, Corné Fourie, Wilco Louw, David Meihuizen, Chris Massyn, Justin Phillips, Jean-Luc du Plessis, Dan Kriel. SHARKS: Aphelele Fassi, S’bu Nkosi, Lukhanyo Am, André Esterhuizen, Makazole Mapimpi, Robert du Preez, Louis Schreuder (k), Dan du Preez, Tyler Paul, Jacques Vermeulen, Hyron Andrews, Ruben van Heerden, Coenie Oosthuizen, Kerron van Vuuren, Beast Mtawarira. BANK: Cullen Collopy, Rhyno Smith, Mzamo Majola, Thomas du Toit, Gideon Koegelenberg, Luke Stringer, Cameron Wright, Jeremy Ward. Die naweek se wedstryde: Vandag DUNEDIN 09:35: Highlanders t Waratahs MELBOURNE11:45: Rebels t Chiefs More BUENOS AIRES 00:10: Jaguares t Sunwolves WELLINGTON 09:35: Hurricanes t Blues CANBERRA 11:45: Brumbies t Reds KAAPSTAD 15:05: Stormers t Sharks PRETORIA 17:10: Bulls t Lions