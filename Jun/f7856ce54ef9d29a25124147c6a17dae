‘n 35-Jarige man van Saldanhabaai is Dinsdag vir die besit van dwelms en ‘n ongelisensieerde vuurwapen gearresteer. Hy is met ‘n groothoeveelheid tik en mandrax gevang. Volgens die polisie het ‘n intelligensie-operasie tot die arrestasie gelei. Ook in die man se besit was ‘n 357 Magas Smith en Wesson-vuurwapen en ammunisie. Die vuurwapen en ammunisie word glo met huisbraak en diefstal klagtes, wat by die Saldanha-polisiestasie aangemeld is, verbind. Die verdagte sal na verwagting more in die landdroshof op Vredenburg, op aanklag van die besit van ‘n ongelisensieerde vuurwapen en ammunisie en besit van dwelmhandel, verskyn.