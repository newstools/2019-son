DIE Safcol-rugbyklub wil voortbou op sy goeie momentum nadat hy in ’n Bolandse Groot Uitdaag-derby weer bobaas was. Aubrey Matthys, Safcol-breier, en sy span het Grabouw met 22-19 op die Hoërskool Grabouw se rugbyveld geklop. Dié sege plaas Safcol in ’n goeie posisie ná die eerste helfte van wedstryde in die Groot Uitdaag se Overberg-streek. “Ons is nou in die tweede posisie, gelyk met Rangers (Bredasdorp). “Ons het ’n baie goeie eerste ronde gehad waar ons ses wedstryde gewen het. Ons senior spelers se kalmte en leiding moet vir dié sege bedank word,” sê Matthys. Breë-Langeberg Villagers Worcester 52, Ashton United 15; Montagu 16, Young Hamiltons 23; Protea 25, Montagu Villagers 35; Robertson 46, Touwpark 7. Noordweste Invincibles 20, Marines 0 (Wedstryd gestaak) Overberg Grabouw 19, Safcol 22 Weskus Velddrif 27, Hopefield 26; Mamre 19, St. Helena 19. Swartland Good Hope 33, Never Despair 32; Piketberg 23, Moorreesburg 35; Porterville 28, Abottsdale 32; Koringberg 18, Darling 26.