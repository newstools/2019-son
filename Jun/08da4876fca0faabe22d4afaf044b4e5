Die polisie het ‘n 19-jarige leerder wie glo ‘n mede-leerder met ‘n lepel op die skoolgronde gesteek het gearresteer. Kapt. Jackson Manatha, ‘n polisiewoordvoerder, sê die voorval het Donderdagmiddag in die Zangwa village in Butterworth in die Oos-Kaap plaasgevind. “Daar word beweer die verdagte het die slagoffer vir kos gesteek, omdat die leerders besig was om kos te kry.” Manatha noem die slagoffer, wie ook 19 is, is na ‘n hospitaal in Oos-Londen geneem. Die verdagte is op ‘n aanklag van poging tot moord gearresteer en sal more in die Butterworth-landdroshof verskyn. 