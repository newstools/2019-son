DIE Jaguares het hulle eerste halfeindstryd van die Superrugby-kompetisie gehaal en kom volgende week teen die Brumbies te staan. Dit volg nadat die Argentyne die Chiefs Vrydag in Beunos Aires met 21-16 geklop het. Die Jaguares kon net 4 van hulle 15 games in hulle eerste jaar in Superrugby wen. In hulle tweede jaar het hulle sewe keer gewen en laas jaar het hulle teen die Lions in die kwarteindronde verloor. Jerónimo de la Fuente (kaptein) het sy span se oorwinning agterna as ’n “droomsege” beskryf. “Ek dink ons verdediging was ongelooflik. Die manne het hulle liggame op die spel geplaas en die Chiefs toegelaat om net een drie te druk. Sowat 10 minute voor die eindfluitjie het die Chiefs ons onder geweldige druk geplaas, maar ons het oorleef.” JAGUARES – drieë: Pablo Matera, Matías Moroni, doelskop: Joaquín Díaz Bonilla, strafdoele: Díaz Bonilla (3) CHIEFS – drie: Lachlan Boshier, doelskop: Jack Debreczeni, strafdoele: Debreczeni (2), Marty McKenzie