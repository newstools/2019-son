YEP, die Proteas het weer hulle ánder naam gestand gedoen – die “Wilting Wallflowers­”. Hulle het vir die soveelste keer hulle gat gesien teen the Men in Black in die Wêreldbekertoernooi daar in Engeland. Dit was ’n moet-wen game vir die Proteas om enigsins contenders te wees vir die finals. En toe gebeur dit nie, want hulle was net nie goed genoeg teen die Kiwi’s nie. Onse wallflowers het mos met vier wickets daar op Edgbaston verloor. Ons kaptein, Faf du Plessis, het meer tjappies op sy lyf as die hele span se run rate gedurende die toernooi. Ná ses games het die Proteas net een gewen. En dít was teen nog ’n wallflower-span, Afganistan. Verder het ons vier games verloor en een het geen uitslag gehad nie. Nie juis die glory days toe hulle ingegaan het om SA trots te maak nie ...