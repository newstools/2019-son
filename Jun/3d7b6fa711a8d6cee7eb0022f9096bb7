DIE spanning is aan die oplaai ná Saterdag se eindstryd om die nasionale netbaltoernooi vir o. 19-skolespanne. Die toernooi het Maandag op die sportterrein van die Hoërskool De Kuilen in Kuils­rivier begin en tot dusver vir lekker opwinding gesorg. Die groot gunsteling is die kampioen, Gauteng. Marsha Wagenaar, president van die Cape Town Netball Federation, het egter met ’n glimlag gesê: “Ek sal glad nie omgee as óns die toernooi wen nie. “Ons is mos die gasheer. Maar op ’n ernstige noot lyk dit vir my asof die spanne in die Noorde die groot aanspraakmakers is.” Nadia Julies, afrigter van Eden, sê: “Die spelers geniet dit en ons staan ’n kans om die B-afdeling te wen.”