BYNA 20 mense is in twee dae op die Wes-Kaapse paaie dood. Volgens Kenny Africa, hoof van die Wes-Kaapse departement van verkeer, het 19 mense Vrydag en Saterdag op die paaie omgekom. In die naweek se Alcohol Blitz-operasies is 1 177 voertuie gestop en 572 mense vir dronkbestuur getoets. Altesaam 54 is weens dronkbestuur toegekap. Voetganger Mense is ook gearresteer omdat hulle te vinnig gery het. Vrydag is ’n manlike voetganger in Lentegeur dood. In Mitchells Plain het ’n vroulike voetganger omgekom. Dieselfde dag het ’n vroulike voetganger in Athlone gesterf, terwyl ’n bestuurder in Brack­enfell dood is. Saterdag het ’n voetganger in Oudtshoorn sy lewe verloor, terwyl ’n driver en vroulike passasier by Hermanus ver­ongeluk het. Geëis Saterdag in Durbanville is een vrou in ’n botsing dood. ’n Ongeluk wat 03:55 by Rawsonville plaasgevind het, het die lewe van twee vroulike passasiers en een man geëis. Die vrou wat bestuur het, is 05:18 dood. By Worcester is ’n vroulike passasier in ’n botsing dood.