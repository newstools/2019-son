ALTESAAM 22 mense is in een week in Delft vermoor. Dié statistiek is die ergste nog vir die gemeenskap, sê past. Charles George. George is sedert Oktober voorsitter van gemeenskaps­polisiërings­forum (GPF). Hy sê die meeste moorde is bende­verwant. “Verlede jaar was daar ’n maand waarin 32 mense vermoor is. Maar nou, 22 in een week – dis baie erg.” Vyf mense is Donderdagaand in Blikkiesdorp doodgeskiet. Vroeër die dag is twee mans in Amandelstraat in Delft-Suid vermoor. Volgens lt. kol André Traut is een om 13:45 doodgeskiet en ’n 29-jarige man om 16:45. Niemand is al in hegtenis geneem nie. Volgens Frits definieer die Verenigde Nasies ’n oorlogsone as ’n gebied waar meer as 1 000 lewens geëis is. “In die Wes-Kaap is in die laaste ses maande 1 875 mense vermoor. “Dit beteken die weerloosste inwoners in die provinsie woon in ’n oorlogsone.”