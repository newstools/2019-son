NIEMAND kan ooit haar kinders se onskuld teruggee nie. Só het die rape victim (45) van ’n plaasaanval buite die Baai gister op ’n nuuskonferensie in Centurion, Gauteng, gesê. AfriForum het die nuuskonferensie gereël en dit live op Facebook uitgesaai. Die organisasie het statistieke oor plaasaanvalle bekend gemaak. Die hofsaak oor die aanval op die vrou en haar drie minderjarige kinders op 23 Maart 2018 loop tans in die Baaise hooggeregshof. Uitspraak word vandag verwag. Die ma het verlede week in die hof getuig en gister op die nuuskonferensie uitgebrei oor hoe die aanval hulle lewe verwoes het. “Vir 17 jaar het ons gelukkig op die plaas gebly. My kinders kon vrylik speel. “Maar nou sal nie ek of my kinders ooit weer op die plaas kan bly nie. My man is nog daar en hy het ekstra burglar bars reg rondom die huis opgesit. “Hoe hartseer is dit dat hy nou alleen daar bly in die huis waarin sy familie amper vermoor is?” Die vrou en haar kinders bly deesdae in die Baai en haar man kuier naweke by hulle. Hulle het reeds een plaas verkoop en oorweeg dit om die ander plaas, waar die gru-aanval gebeur het, ook te verkoop. Geweld “My kinders bly sê hulle is dankbaar dat hulle pa die aand van die voorval nie by die huis was nie, want dan sou hy beslis dood gewees het. “En die geweld wat ons daai aand ervaar het, is nie uniek nie. Dit gebeur daagliks in ons land. “Ons het daai aand geen keuse gehad in wat met ons gebeur het nie. Maar ons het die keuse om nie toe te laat dat dit die res van ons lewens bepaal nie. “Ons is ewig dankbaar dat ons daai aand oorleef het.” Die vrou het gister, soos verlede week in die hof, in detail vertel hoe die vermeende aanvaller, Sebenzile Simane (32), eers haar 15-jarige seun amper in die kop geskiet en haar daarna deur die kamerdeur in die boud geskiet het. Vasgebind Daarna het Simane glo sy gun teen haar negejarige seun se kop gehou. “Ek het vir my kinders gesê om stil te bly. Ek moes vir vier ure lank kyk hoe silent tears oor my kinders se wange rol.” Simane het daarna glo die vrou en haar drie kinders se hande vasgebind en gevra waar haar man is. “Hy het gesê hy is daar om hulle pa dood te maak. Dat hy hulle pa voor hulle wil opsny.” Hy het daarna glo die 15-jarige seun probeer dwing om sy ma te verkrag. Die ma het Simane gesmeek om dit nie te doen nie, waarna hy haar glo in die kamer verkrag het. Hy het glo haar 13-jarige dogter gaan haal, haar klere uitgetrek en wou haar ook rape. “Ek het hom gesmeek om haar te los. Toe verkrag hy my weer en forseer my pragtige kind om te kyk. “Ek kan nie sy woede teenoor ons beskryf nie.”