NIKKI Bella se rofstoeiloopbaan is nou iets van die verlede. Nie net deal die ster van Total Bellas met haar tweelingsuster, Brie, se finale uittreding uit die WWE nie, sy het self glo ’n gewas op haar brein. Die eksverloofde van John Cena sê aan Jimmy Fallon op sy show sy is by ’n kruispad in haar lewe. “Ek wou regtig teruggegaan het om vir die tag titles te gaan baklei. “Ek het altyd issues met my nek gehad en ná my nek-operasie, was dit nie oukei nie. Ek het gevoel ek moet ’n check-up laat doen voordat ek terug gaan WWE toe en baklei vir die tag titles. “Die uitslae het toe teruggekom en ek het ’n breuk opgedoen daar waar ek voorheen ’n operasie gehad het toe ek my nek seergemaak het. Ek het inflammasie rondom die metaal ontwikkel waar die operasie uitgevoer is en ek het ’n gewas op my brein.” Die 35-jarige sê haar dokters het haar toe reguit gesê sy kan nie weer in die kryt klim nie. “Hulle het gesê ek is klaar en ek mag nie meer baklei nie. Ek is nie ’n keuse gegee nie en dit suck.” Die WWE-ster sit darem nie in sak en as oor hierdie nuus nie. “Dit is baie scary en dit is iets wat jy nooit wil hoor nie, maar ek is so dankbaar. Ek is dankbaar vir my gesondheid. Die gewas is nie kwaadaardig nie, maar dit bly iets waarvoor jy die res van jou lewe op die uitkyk moet wees. Jy weet nooit hoe dit kan verander nie, maar ek is beslis dankbaar omdat mense deur soveel erger gaan.”