HY was reeds voorheen gearresteer vir kwaadwillige beskadiging aan eiendom en nou wink die tjoekie vir hom – dit oor hy die hof geminag het. Zola Ndlalasi moes Woensdag in die landdroshof op Stellenbosch verskyn, vir die beskadiging aan eiendom van die vermoorde Louienshof-boer, Stefan Smit. Buite die hof het hy aan News24 vertel hy het sy hofdatum gemis, omdat hy siek was. “Ek moet my dokter wat ek gesien het bring of ek word gearresteer,” vertel hy. Ndlalasi het nou tot 1 Julie om dit gereël te kry.Geen verbintenis is getref tussen die moord op Smit en die grondkwessie nie. Kapt. F.C. van Wyk, ‘n polisiewoordvoerder, sê die moordsaak word nog ondersoek.