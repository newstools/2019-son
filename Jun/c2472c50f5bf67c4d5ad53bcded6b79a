DIE 33-jarige TV-persoonlikheid Ayanda Thabethe vat nie nonsens oor huis koop nie. Luidens The Juice het Ayanda 18 maande terug ’n huis gekoop, en die bond daarop is klaar afbetaal. Vir die meeste huis­eienaars vat dit enigiets tussen 15 en 30 jaar om ’n huisverband die nekslag toe te dien. Sy is behoorlik trots daarop en sê op Twitter: “Danksy God se genade het ek my huis afbetaal. “Dis my eerste eiendom. ’n Groot prestasie. Ek sê altyd dis nodig om eers sekuriteit te hê.”