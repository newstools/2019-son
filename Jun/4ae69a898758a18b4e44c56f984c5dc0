‘n Ma en haar twee kinders het Vrydagaand doodgebrand toe hul huis in vlamme was. Met die brandweer se aankoms op die toneel in Katlehong het die dak reeds ingegee, met vlamme wat uit die slaapkamer kom. William Ntladi, woordvoerder vir Ekurhuleni se rampbestuur, sê: “Na die brand geblus is het soek en reddingswerkers op die verkoolde liggame in die slaapkamer afgekom. Dit was die van ‘n kleuter van glo drie maande, ‘n seun van vier jaar oud en die ma, vermoedelik in haar 30s.” Die oorsaak van die brand word nog ondersoek, maar daar word glo bespiegel dit kan deur ‘n elektriese heater wees. Die name van die slagoffers was teen druktyd nog nie bekend nie.