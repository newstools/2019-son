DIE Nelson Mandelabaai-munisipaliteit sê hy wil die ekonomie toegankliker maak vir besighede maak. Woensdag is ’n konsultasiesessie met Baaise ontwikkelaars en beleggers by die Nelson Mandelabaai-stadion gehou. Die geleentheid is onder leiding van die burgemeester, Mongameli Bobani, gehou en hy het aandagtig geluister na die sakemense se griewe. Saam met Bobani was politieke sowel as administratiewe leiers van die Metro. Bobani het uitgelig die Metro is ernstig daaroor om besigheidsbestuur en beleggings in die stad makliker en vinniger te maak. Hy het gesê die Metro het ’n verantwoordelikheid om ekonomiese ontwikkeling in die stad te promote. “Ons sal ekonomiese geleenthede verken wat in vennootskap met die relevante belanghebbers ontgin kan word.” Hy het gesê hy vertrou ’n florerende en dinamiese besigheidsektor kan help om die prioriteite wat op meetings van die geïntegreerde ontwikkelingsplan (IDP) geïdentifiseer is, ’n reality te maak. Die prioriteite sluit in dienslewering, die herlewing en groei van die stad se ekonomie en die bemagtiging van plaaslike klein-, medium- en makro-besighede (SMME’s). Eiendom Bobani het egter nie weggeskram van die bestaande probleme nie. “Een van ons uitdagings is die registrasie van eiendom. In terme van dié aanwyser, het die stad bogemiddeld gevaar en is geëvalueer as die vyfde beste in die land. “Die munisipaliteit moet egter aandag gee aan hoe lank dit vat om klaringsertifikate uit te reik en moet beter vaar. “Dié is ’n stad van kampioene wat sy merk gemaak het in die nasionale en internasionale arena. Dit is ’n wonder­like produk om te bemark en te ontwikkel,” het Bobani aan die beleggers en ontwikkelaars gesê. “Ek verseker julle julle kan op ons ondersteuning en bystand staatmaak. “Julle sukses en ontwikkeling sal ons help om werkloosheid en armoede te verlig.” Volgens die Oos-Kaapse Sosio-ekonomiese Raadgewende Raad (ECSECC) se syfers van 2017 lewe 640 000 inwoners in die Nelson Mandelabaai in armoede. Taakspan Dit is 15,98% hoër as die 552 000 in 2006. Werkloosheid in die Baai staan tans op 36,8%. Daar is besluit dat ’n spesiale taakspan aangestel sal word om beleggingsprosesse en onbekwame munisipale werknemers te monitor.