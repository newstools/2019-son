DIE Gautengse hooggeregshof het Vicki Momberg se aansoek om appèl teen haar skuldigbevinding en tweejaar-vonnis Vrydag van die hand gewys. Haar borgtog is verleng en sy het nou 30 dae om dié aansoek by die appèlhof in te dien. As sy dit nie doen nie, sê regter Thifhelimbilu Mudau, moet sy doodeenvoudig die res van haar vonnis uitdien. Die regter het opgemerk Momberg is wel jammer oor haar dade, maar daar’s nie fout met die vonnis nie. Momberg is op 3 November 2017 op vier klagte van crimen injuria skuldig bevind nadat sy ’n swart cop wat haar ná ’n smash-and-grab probeer help het, 48 keer die k-woord genoem het. – News24