DIE lyk van ’n man, Selwyn Mihekkie (42), is Saterdag langs die besige Strandfontein-paviljoen gevind. Volgens Mihekkie se meisie, ene Josephine, loop en skarrel haar berk gewoonlik op die strand. “Volgens mense was hy betrokke by ’n inbraak, toe jaag die security hulle. “Ek weet nie hoe hy dood is en hier beland het nie.” Die blouvlagstrand is deur die polisie afgesper nadat Mihekkie­ se lyk gevind is. Volgens ’n inwoner van die 7de Laan-plakkerskamp in Strandfontein het die slag­offer ’n paar tekkies en jeans aangehad. Volgens Wayne Dyason, hoof van die Stad Kaapstad se wetstoepassingseenheid, is die oorsaak van sy dood nog onbekend. Volgens Sers. Noloyiso Rwexana, ’n polisiewoordvoerder, het die polisie teen druktyd nog nie rekord van die lyk gehad nie.