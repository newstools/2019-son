WENDY Williams gaan nie toelaat dat iemand haar oë toemaak nie. Die grootbek-TV-aanbiederhet haar joller-man, Kevin Hunter, van wie sy nou wil skei, daarvan beskuldig dat hy shady deals agter haar rug gemaak het. Ek sien op   radar­online Wendy het in die week op die Black Enterprise se FWD Conference in North Carolina gepraat. Sy het toe verduidelik haar jollerman, wat die sake-kant van haar loopbaan gehanteer het, haar empire beheer het. Sy waarsku die skare: “Jy moet op die ground floor van jou eie sake wees. “Jy beter opdaag, op tyd wees, reg aangetrek wees en nie net op jou span staatmaak om inligting na jou toe te bring nie. Moenie dink jy is ’n dikding en jy hoef nie by elke meeting te wees nie.” Die 54-jarige voeg by dat sy ’n duur les geleer het. “Kev en die span sou gewoonlik vir meetings opdaag en hy sal dan vir my laat weet as die deal klaar deur is, dán eers het ek die mense ontmoet. “Maar ek doen dit nie meer nie. Ek dring daarop aan om by elke meeting te wees totdat die deal deur is.”