DIE polisie van Macassar soek na Xavier Capes om hulle te help in ’n moordondersoek. Dit hou verband met die moord op Bernan van Wyk op 30 Maart vanjaar. Van Wyk is met ’n mes gesteek en het op die toneel gesterf. Volgens die polisie kan Capes vir hulle van groot hulp wees. Enigeen wat weet waar Capes hom bevind, word versoek om kapt. Gellie Geldenhuys by 021 857 7125 te bel. – Eie verslaggewer