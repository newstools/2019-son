DIE swak peil van Suid-Afrika se krieketspan en die reënweer in Engeland en Wallis kan Imran Tahir van ’n rekord weerhou. Tahir het vyf wedstryde oor om die rekord vir die meeste Wêreldbeker-paaltjies vir Suid-Afrika te oortref. Hy is die oudste speler wat nog in ’n Wêreldbeker-stryd vir die Proteas gespeel het. Dié 40-jarige bybreker speel die laaste keer in ’n Wêreldbeker-toernooi en is tans nog vyf paaltjies agter Allan Donald se rekord van 38 paaltjies. Dit is onwaarskynlik dat Tahir ’n ruskans gegee sal word in die vyf wedstryde. Cardiff Reën kan egter sy boulkanse in van die wedstryde verminder. Tahir se beste kans om baie paaltjies te neem, is waarskynlik in die Proteas se volgende wedstryd wat Saterdag teen Afganistan in Cardiff gespeel word. Daar is geen bouler in die huidige groep naby Donald en Tahir se getal paaltjies nie. Tahir kan vir lank die rekord hou as hy daarin sou slaag om Donald verby te steek. JP Duminy moet nog in drie wedstryde speel om slegs die sewende speler te word om in 200 ODI’s vir Suid-Afrika diens te doen. Meeste WB-paaltjies vir SA: 38 – Allan Donald 33 – Imran Tahir 31 – Shaun Pollock 26 – Morné Morkel 23 – Dale Steyn 22 – Lance Klusener 21 – Jacques Kallis 19 – Andrew Hall 17 – Brian McMillan 16 – Makhaya Ntini; Robin Peterson 14 – Charl Langeveldt.