DIS ’n hartverskeurende Eid vir die familie van ’n jong vrou wie se naakte lyk Maandagmiddag ontdek is. Amina Abrahams (20) was sedert Vrydag­oggend vermis nadat sy uitgegaan het om ’n los werkie te gaan doen. Haar lyk is Maandag toevallig by die stortingsterrein in Hanover Park gekry. Dié ma van ’n tweejarige seuntjie is soos vullis gedump. Haar naakte lyk was in ’n wit laken toegedraai. Dit is eers in ’n wheelie bin gedump. Munisipale werkers by Newfields Village het dié bin Maandag op die vullis­trok leeggemaak – salig onbewus van wat werklik in die drom is. Skopgraaf Toe die vullistrok later vol was, het die munisipale werkers dit by die stortingsterrein gaan leegmaak. Nadat ’n skopgraaf die vullissakke begin skuif het, het een van die munisipale werkers Amina se lyk raakgesien. Zubeira Hartnick, Amina se tante, sê sy het haar nog Donderdagaand gesien toe sy kom eet het. Hartnick (56) vertel: “Sy het Vrydagoggend ’n los werkie in Newfield Village gaan doen. “Sy wou vir haar kind skoene vir Labarang koop. “Ons het Vrydagaand heeltyd vir haar gewag en was onrustig toe sy nie huis toe kom nie. Haar pa het haar by die polisie as vermis aangemeld nadat ons oral gesoek het. “Sy is brutaal vermoor. “Sy het dit nie verdien nie. “Die hartseerste is dat haar seuntjie gedurig na sy mammie vra. Ons weet nie hoe om hom te antwoord nie.” Amina se pa, Suleiman Abrahams (58), vertel hartseer: “Ons het oral vir haar gesoek. Ek het ook in Delft by haar broer gaan soek. “Een van die mense in die straat het Maandagmiddag kom sê van die lyk wat by die vullisstortingsterrein gekry is. “Ons het gaan kyk en haar uitgeken.” Volgens Ebrahim Abrahams het hulle sy suster se lyk gister by die lykhuis gaan uitken. Ebrahim sê: “Haar gesig was opgeswel en rooi. Haar tong was ook opgeswel. Ons weet nog nie hoe en waarom sy vermoor is nie.” Amina se familie beskryf haar as ’n vriendelike persoon. Hulle probeer nog tot verhaal kom, en soek vanselfsprekend antwoorde. Volgens Siyabulela Malo, ’n woordvoerder van die polisie, is niemand tot dusver gearresteer nie. Die omstandighede rondom Amina se dood word steeds ondersoek. Die laitie is in Surranweg getref. Paramedici op die toneel het gesukkel om die tiener se lewe te red. Manslag Hy is met ’n helikopter na die hospitaal geneem, maar het later daar aan sy beserings beswyk. Die polisie ondersoek ’n saak van strafbare manslag. Niemand is al in verband met die voorval in hegtenis geneem nie.