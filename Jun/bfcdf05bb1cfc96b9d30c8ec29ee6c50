AARON Wan-Bissaka is die tweede nuwe gesig wat volgende jaar vir Manchester United gaan speel. Wan-Bissaka se huidige klub, Crystal Palace, het United se bedrag van sowat £50 miljoen (R904 miljoen) vir die left back aanvaar. Dit was gister nog net die persoonlike aspekte van Wan-Bissaka se kontrak wat uitgesorteer moes word. Wan-Bissaka het gister na Old Trafford gereis en sal vandag mediese toetse ondergaan voordat hy amptelik as ’n Red Devil bekendgestel word. Die 21-jarige sluit hom aan by nog ’n jongeling, Daniel James (21) van Wallis, wat ook sy loopbaan op Old Trafford voortsit. Intussen het Manchester United sy buurman Manchester City se aanbod vir Harry Maguire gematch. Albei klubs wil die Leicester City-verdediger vir £65 miljoen (R1,18 miljard) koop. Die Foxes kan Maguire se verkoopprys lig, maar dit blyk dat Man City die speler gaan kry.