’N LUUKSE hotel in Durbanville het Dinsdag vroegoggend vlam gevat. Gaste by Ruslamere, ’n viersterhotel langs Langebergweg, moes ontruim word toe die vlamme begin versprei. Die Stad se brand- en reddingsdienste het net ná 05:30 gereageer op ’n oproep oor die brand. Daar was 8 brandweerwaens, ’n gespesialiseerde voertuig en 29 personeellede op die toneel. Die brand is teen 07:00 suksesvol geblus. Niemand het in die brand seergekry nie.