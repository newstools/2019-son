DIE ANC gaan Maandag kriminele klagte lê teen die sanger Steve Hofmeyr om 'n sterk boodskap uit te stuur dat "daar geen plek vir rassiste in Suid-Afrika is nie". Pule Mabe, ANC-woordvoerder, sê die klagte is weens Hofmeyr se "rassistiese uitsprake" en ook "doodsdreigemente" aan Zindzi Mandela-Hlongwane, Suid-Afrika se ambassadeur in Denemarke, en Phumzile van Damme, 'n DA-LP. Dit kom ná Hofmeyr getwiet het: "Dear @zilevandamme and @ZindziMandela I’m a South African tax-paying citizen. Effectively, I AM your boss. You WILL jump when I say so and you WILL ask how high. And when you come to take our lives&land, you WILL die. Our contract is that simple. And don’t you forget it.”Hofmeyr het gereageer op 'n reeks twiets van albei vroue op onverwante voorvalle. Van Damme het Dinsdag oor 'n rassistiese voorval getwiet waarin sy die slagoffer was. Mandela-Hlongwane het verlede Vrydag oor die gronddebat getwiet: "Dear Apartheid Apologists, your time is over. You will not rule again. We do not fear you. Finally #TheLandIsOurs.” - The Citizen