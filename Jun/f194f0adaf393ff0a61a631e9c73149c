Henri van Breda se poging om sy skuldigbevinding en vonnis in die hoogste
hof in die land te appelleer word deur die staat teengestaan. Volgens die staat is dit nie in die belang van geregtigheid om verlof tot
appel toe staan nie. In ‘n beedigde verklaring wat die aansoek teenstaan, noem die
staatsaanklaer Megan Blows daar is geen vooruitsig van ‘n suksesvolle appel
nie. “Al die voorlegings deur die applikant, in sy verklaring, is reeds deeglik
deur die hof tydens sy verhoor oorweeg. Soos wat duidelik is in die uitspraak.” “Die applikant is korrek deur die hof wat die saak aangehoor het veroordeel
vir die beplande moord van sy familie. Daar is geen wesenlike of bindende
omstandighede wat die hof dwing om van die voorgeskrewe minimum vonnis voor die
hof af te wyk nie,” aldus Blows. Van Breda is in Mei 2018 deur regter Siraj Desai tot drie keer lewenslank
tronk toe gestuur vir die moord op sy ouers en broer. Hy is ‘n verdere 15 jaar
gevonnis vir poging tot moord op sy suster en ‘n jaar vir dwarsboming van die
gereg. News24 berig  in die verdediging
se aansoek beweer Van Breda se prokureur, Lorinda van Niekerk, dat Desai
verskeie inkorrekte feite bevindinge op materiele aspekte gemaak het. Sy noem
verder het hy staat gemaak op hoorsê bewyse en het min tot geen gewig gevoeg
tot die verdediging se kenner getuienis, sonder enige verduideliking. Hierdie is Van Breda se vierde aansoek om verlof tot appel, nadat dit reeds
deur die Wes-Kaapse hooggeregshof en twee keer reeds deur die Appelhof afgekeer
is.