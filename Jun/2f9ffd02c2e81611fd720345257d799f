DIDDY is ’n baie beter ou as Chris Brown. Die music mogul is glo baie bly vir sy eks, Cassie, wat tans swanger is met haar en haar berk Alex Fine se eerste baba. Dít nadat hy die sangeres 11 jaar op sleeptou gehad het sonder om haar ’n ring te gee. Diddy is glad nie bitter nie, al kom die swangerskap net ag maande nadat hulle tweetjies uitmekaar is. ’n Bron het aan E! vertel hy het Cassie alle geluk toegewens toe hy die blye nuus hoor. “Hy wil neutraal met haar wees, maar sy sal altyd ’n plek in sy hart hê. “Diddy se lewensuitkyk het verander sedert die dood van sy baby mommy, Kim Porter, en hy wil werklik net geluk vir almal hê.” Die bron verklap Diddy was nie te verbaas oor sy eks se swangerskap nie, maar hy het nie gedink dit sou so gou reeds gebeur nie. “Cassie wou nog altyd kinders gehad het en sy het al ses Diddy se kinders gekoester asof hulle haar eie kids is.” Vang tips, Breezy.