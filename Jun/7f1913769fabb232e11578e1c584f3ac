BEAMPTES van binnelandse sake in die Oos-Kaap ondersoek bewerings van ’n bejaarde vrou wat al langer as twee dekades sukkel om ’n fout in haar ID-boekie te laat regstel. Mantombi Sineyile van Kwelerha naby Oos-Londen sê sy is 72 jaar oud. Sy vertel toe sy meer as 30 jaar gelede aansoek gedoen het om ’n ID, het die personeel by binnelandse sake vir haar gesê sy lyk te jonk vir die ouderdom wat sy hulle gegee het. Sy hou vol sy is in 1947 gebore, maar haar ID gee dit as 1962 aan. “Ek het hulle vertel my eerste kind is in 1970 gebore, maar hulle wou my nie glo nie.” Sineyile probeer sedert 1995 om dit reg te stel nadat haar dogter die fout die eerste keer opgemerk het. – GroundUp