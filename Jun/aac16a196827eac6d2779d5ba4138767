CLARENCE Seedorf, Kameroen se afrigter, beweer sy spelers is rustig ondanks die dispuut oor bonusse wat hulle aankoms vir die Afrikabeker in Egipte omtrént vertraag het. Kameroen begin sy Afrikabeker-veldtog vandag teen die verbeterde Guinee-Bissau. Seedorf-hulle het eers Vrydag uit Yaoundé gevlieg. Dit was nadat hulle protes aangeteken het met ’n sit-down oor verskille met hulle bonusse. Die Indomitable Lions, soos Kameroen genoem word, het ’n aanbod van 20 miljoen CFA (ongeveer R500 000) vir appearancefees van die hand gewys. Hulle het eers op die vliegtuig geklim nadat hulle gesprekke met die land se sportbeamptes gehad het. Daar is ook vrese dat die dispuut ’n demper op die span se gees en vooruitsigte vir ’n sesde Afrika-titel sal sit. Sy Nederlandse afrigter, Seedorf, het egter die ver­sekering gegee dat sy spelers nié deur die verwikkelinge geraak is nie. “Ons is rustig en ons weet waarom ons hier is,” het die voormalige AC Milan mid­fielder gesê. “In geen stadium het die span se gees verander nie. “Ons het ’n genotvolle groep. Ons het spelers wat bewus is van wat dit beteken om jou land in só ’n toernooi te verteenwoordig. “Eintlik het die bonus-krisis die span se gees sterker gemaak. “Die spelers is nou éérs vasbeslote om beter te vaar. “Daar was wel aanvanklike spanning onder sekere spelers, maar hulle was volwasse oor die saak.” – AP