UGANDA het Saterdag vir die eerste opskudding in die Afrikabeker-toernooi in Egipte gesorg. Die Cranes, soos hulle genoem word, het die Demokratiese Republiek die Kongo (DRK) met 2-0 geklop in ’n groep A-wedstryd in die Kaïro-stadion. Doele in al twee helftes deur Patrick Kaddu en Emmanuel Okwi het Uganda gehelp om sy eerste oorwinning in 41 jaar in die Afrika-skouspel te behaal. Die uitslag is net die regte inspuiting vir die span van Oos-Afrika wat in die 2017-toernooi in Gaboen al sy groepwedstryde verloor het. Geskep Dit is ook baie indrukwekkend omdat die DRK, ’n tweemalige kampioen, die wedstryd met sy twee ster-spelers, Arthur Masuaku van West Ham en Yannick Bolasie van Everton, begin het. Die DRK het wel goeie kanse geskep. Die plaasvervanger Jonathan Bolingi het die beste kans gehad toe sy kopskoot die dwarspaal getref het. Die DRK het nie die nette laat raas en Uganda gekeer om ’n sege in sy eerste wedstryd te behaal nie. – AP