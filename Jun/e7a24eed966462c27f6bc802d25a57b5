DIE 7de Laan-sterre Christo Davids en Zane Meas bied aan Van Wyk: The Storyteller of Riverlea in die Baxter­. Dit is reeds sedert 12 Junie op die planke en duur tot 29 Junie. Die twee bekroonde akteurs en regisseurs het ’n groot passie om ons stories te vertel. Dit is ’n vertoning wat julle nie moet misloop nie. Zane Meas het die produksie self geskryf. Hy en Chris van Wyk was jare lange vriende. Van Wyk het in Oktober 2014 gesterf. Die produksie gaan oor die lewe en invloed van Van Wyk as politieke aktivis en storieverteller. Hy het talle deur middel van sy werk deur die jare diep geraak. Davids is die regisseur van die produksie. Hy is nog baie betrokke by 7de Laan as regisseur. Meas het in 2008 die Fatherhood-stigting tot stand gebring. Die stigting moedig pa’s aan om betrokke en verantwoordelike pa’s te wees en om hulle plek in die same­lewing vol te staan.