AS JY ’n groot liefhebber van jazz-musiek is, moet jy dié twee bands by GrandWest kom uitcheck. Jeodhouse en Soul Select gaan in Julie en Augustus in die Jackson Hall optree. Soul Select is die idee van die band se leier, Matthew Syster, wat vyf talentvolle musikante bymekaar gebring het met die gesamentlike doel om iets anders aan gehore te bring. Saam het hulle ’n unieke en fun sound geskep wat toeskouers laat lekker kry. Dan is daar die boy band Jeodhouse, wat al drie jaar saam speel. Ál die lede van die pop-, R&B- en paartie band het ’n skitterende en ryk track record en het al op internasionale verhoë opgetree. Hulle het ook al beïndruk by Jazz On The Rocks, op die MSC Musica en by die jaarlikse Jazzathon by die V&A Waterfront se amfiteater. Jy kan jou maar gereed maak om lekker saam met Soul Select te kuier – op 5, 12, 20 en 27 Julie. Op 6, 13, 19 en 26 Julie kan jy dit óók gate uit geniet saam met Jeodhouse. Jeodhouse sal ook in Augustus elke Vrydag, behalwe die laaste Vrydag van die maand (die 30ste), en Soul Select elke Saterdagaand van die maand sorg dat jy jou behoorlik warm dans.