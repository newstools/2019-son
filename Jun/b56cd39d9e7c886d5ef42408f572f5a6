DIE vier brandslagoffers van Uitbreiding 6, Malabar, in die Baai is Vrydag finaal gegroet. Die Malabar-gemeenskapsaal was stampvol toe geliefdes vir oulaas tot siens sê aan Luchnene Crotz (33), haar seun Duwayne (8), haar suster Kisha Dolf (13) en nog ’n meisie, Leana Leslie (17). Die ma en drie kinders het op 21 Mei 2019 doodgebrand nadat hulle shack aan die brand geslaan het. Buurmense en familielede het hulle hulpkrete gehoor, maar die vlamme was reeds te erg om hulle te red. Die vier slagoffers is in die Bethelsdorp-begraafplaas ter ruste gelê.