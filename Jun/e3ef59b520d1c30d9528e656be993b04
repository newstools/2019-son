BANYANA Banyana gaan beslis nie die Wêreldbeker wen nie, maar wees verseker: Hulle gaan die nasie trots maak. Só beweer die voormalige Banyana Banyana-doelwagter Astrid van Kesteren (née February) oor die land se vooruitsigte op die Wêreldbeker-toernooi. Dié skouspel skop Vrydag in Frankryk af. SA se afrigter, Desiree Ellis, het onlangs geskiedenis gemaak toe sy die eerste nasionale vroue-afrigter geword het wie se span vir ’n Wêreldbeker kwalifiseer. Dis nadat Ellis die Cosafabeker ook gewen het. Die verwagtinge van Ellis-hulle is dus massief, veral nadat hulle as naaswenner uit die Afrikabeker getree het. Suid-Afrika se uitdagings in Frank­ryk is selfs groter. Rekenskap Die rede is dat hy geloot is in groep B, met spanne soos Spanje (13de), China (16de) en Duitsland (2de). Van Kesteren is oortuig SA sal goeie rekenskap gee. “Ons het ’n goed gebalanseerde span wat uit ervare en jong belowende talent bestaan,” aldus Van Kesteren. “Die jonges beskik oor spoed en kan enige defence probleme gee. Ek is oortuig daarvan hulle sal die land trots maak.” SA begin sy veldtog Saterdag 18:00 teen Spanje .