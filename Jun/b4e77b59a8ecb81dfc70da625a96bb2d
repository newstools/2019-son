WONDER jy ook hoe om jou klôgoed hierdie wintervakansie besig te hou? Wel, ek het ’n bietjie gaan rondkyk na hoe jy jou kinders gedurende die drie weke lange skoolvakansie kan entertain. Die Lilliput Children’s Theatre Company gaan een van sy gewildste shows, Red Riding Hood, oftewel Rooikappie, na die Nassau-teater bring. Die show begin môre en die laaste show is op 6 Julie. Dit begin daagliks 10:30 in die Nassau-teater op die terrein van die Hoërskool Groote Schuur in Palmyra Road, Nuweland. Red Riding Hood is ’n sprokiesverhaal wat handel oor ’n stoute meisietjie wat nie na haar mammie luister nie. Sy vat nie die veilige pad om by haar ouma ’n besoek te gaan aflê nie. Sy stap deur die gevaar­like bos, waar sy haar vasloop in die groot, bose wolf. Die show beloof om die gehoor deel te maak van die opvoering. Jy kan verseker wees die kleintjies gaan lekker saam met die cast sing. Die show duur 40 minute en is ideaal vir die hele familie. Dit gaan van 1 Julie tot 6 Julie elke dag 11:00 op die planke wees. Die verhaal handel oor drie klein varkies wat hulle plaas in die Karoo verlaat om huisies van hulle eie te bou. Een van hulle wil ’n danser wees, die ander een wil sing en die laaste een wil ’n suksesvolle sakeman wees. Maar dan kom die slegte wolf en vermom hom as ’n salesman en probeer hulle huise wegblaas. Die briljante Elton John Duffy van Edgemead het al twee shows aangepas en gedirect. Duffy vermaak al 26 jaar gehore in kinderteaters. Kaartjies vir die shows kos R90 en is beskikbaar by webtickets.com of enige Pick n Pay-winkel. Vir groepbesprekings, bel Elton by 083 364 8284 of 021 558 2650 of stuur ’n e-pos aan lilliputtheatre@ gmail.com. As jy ’n gelukkige wenner wil wees, SMS net die show waarna jy jou klôgoed wil neem na 35128 gevolg deur jou naam en van.