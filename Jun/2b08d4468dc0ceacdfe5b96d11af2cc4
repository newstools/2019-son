‘n Vakansie na Turkye het in ‘n ramp ontaard. Kim Grey, deelnemer aan die Bachelor SA, vertel sy was hostage gehou in ‘n Uber en moes haarself los koop. Sy vertel aan News24 sy moes dit op die een of ander manier kry om uit die bewegende voertuig te spring. Dit het gebeur toe die kar se spoed verminder.Grey het na die naaste winkelsentrum gedraf en om hulp gevra. Sy vertel: “Dit was vir my snaaks toe die kar uit die bloute stop en die insittendes plekke omruil. “Die een man het aggressief begin raak en gesê gaan trek geld by die ATM.” Volgens haar het die mans gesê sy sal eers vrygelaat word as sy hom R990 betaal. Die trip was nog nie eens naby daardie prys nie. News24 berig Grey het ‘n Uber gebruik, om te reis vanaf Kappadosië, ‘n hot-air-balloon Mekka vir toeriste, tot by haar hotel. Grey meen “Toeriste vertrou die Ubers, omdat dit veilig is.” Sy het ook net goeie herinneringe van haar Uber-ervaring in Suid-Afrika. Die enigste goeie ding van die nagmerrie is die R220 wat haar trip gekos het, wat sy teruggekry het.Volgens ‘n Uber woordvoerder is wat gebeur het onaanvaarbaar.