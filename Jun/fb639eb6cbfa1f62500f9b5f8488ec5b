DIT lyk asof die kolwers in vanjaar se Wêreldbekertoernooi in Engeland en Wallis so ’n bietjie hulp uit ’n onverwagse oord gaan kry. In die eerste drie krieketwedstryde van die toernooi het dit twee keer gebeur dat die dwarsbalkies nie geval het toe die bal die paaltjies getref het nie. ’n Kolwer is in sulke gevalle nie uit nie. Hy is net uit as die dwarsbalkies val wanneer die paaltjies getref word. Die slimkoppe van die Internasionale Krieketraad en die toernooi se uitsaaiers gee intussen aandag aan dié kwessie om seker te maak daar is nie weer ’n probleem met die balkies nie.