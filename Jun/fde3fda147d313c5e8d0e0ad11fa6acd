KYLIE Jenner is ’n hele vibe! Sy moet eintlik nog kwaad wees vir haar eks-bestie Jordyn Woods, maar sy het gewys sy is eintlik die meer mature een. Jordyn het mos skelm met Tristan Thompson, die baby daddy van Kylie se suster Khloé gevry. Die tweetjies het die naweek albei saam met hulle mutual tjommie Stassie Karanikolaou, wat verjaar het, in ’n klub uitgehang. Die 21-jarige make-up mogul het geweet haar Judas-vriendin sal daar wees. So, sy was reg daarvoor en het die eerste move gemaak. Opdaag Luidens E! het die mammie van Stormi (1) haar eks-bestie gegroet soos dit ’n ordentlike mens betaam. ’n Ingeligte bron vertel Kylie en hulle ander mutual tjommie Jaden Smith was in die klub toe Jordyn daar opdaag. Die ingeligte vertel: “Jordyn het daar aangekom met haar vriendinne en sy het onmiddellik vir Jaden en Stassie gegroet.” Kylie het Jordyn toe nie geïgnoreer nie, maar haar in die oë gekyk en gegroet. “Sy het hallo gesê en hulle het vir mekaar geglimlag,” sê die ingeligte. “Hulle het daarna nie eintlik juis veel met mekaar te doen gehad nie.”