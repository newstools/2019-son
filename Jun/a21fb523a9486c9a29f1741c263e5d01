ALLES het begin toe hy begin eksperimenteer het met dwelms op parties. Reeze Telling (35) het van ’n fikse jong krieketspeler vinnig verander in iemand met ’n ernstige dwelmprobleem. Dit het hom sy professionele krieketloopbaan gekos en ná jare se verslawing het hy danksy geloof en die ingryping van sy familie weer op die regte pad gekom. Daarom het Telling ’n proudly South African dokumentêr oor sy lewe laat verfilm. Dit speel af in die Baai, waar hy grootgeword het. Dié DVD, getiteld Telling: A Fighting Chance, is nou beskikbaar. Geleentheid Die geld wat hierdeur ingesamel word, gaan gebruik word om iemand anders te help wat met ’n dwelmprobleem worstel. Vandag het belangstellendes die geleentheid om die movie self te gaan kyk. Dit sal by die Storehouse Church in Vitry-laan 36 in Lorraine vertoon word. Vir meer inligting, skakel 061 417 4490 of stuur gerus ’n e-pos aan reeze.telling@ gmail.com. Die vertoning is gratis en enigiemand is welkom.