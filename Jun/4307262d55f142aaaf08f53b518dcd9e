‘n Golden Arrow bus is Maandagoggend vroeg in Philippi aan die brand gesteek. Die voorval hou glo verband met protesaksie. Bronwen Dyke-Beyer, woordvoerder vir Golden Arrrow, bevestig: “Een van ons busse is deur ‘n groep onbekende oortreders aangeval. “Hulle het die bus met passassiers omring en die bus met klippe gegooi. Toe die passassiers uit die bus vlug het die kwaaddoeners dit aan die brand gesteek.” eNCA berig dat Dyke-Beyer die aanval sterk veroordeel. “Golden Arrow werk saam met wetstoepassing en gaan nie die busdiens weens die voorval opskort nie. “Dit is verkeerd teenoor onskuldige mense, wie net by die werk of huis wil kom en ‘n lewe wil maak vir hul gesinne.” Geen beserings is aangemeld nie.