DIE polisie ondersoek 'n moordsaak ná 'n sekuriteitswag glo sy vrou Vrydag by 'n mall in Rocklands, Bloemfontein doodgeskiet het. Volgens die polisie het die egpaar in die mall gestry waarna die verdagte sy gun uitgepluk en sy vrou geskiet het. Die vrou, wat by die distrikshospitaal in Bloemfontein werk, is op die toneel dood. Die verdagte het homself daarna aan die polisie oorgegee. Montseng Tslu, die Vrystaatse LUR vir gesondheid, sê in 'n verklaring sy is geskok om van die voorval te hoor. Tslu sê sy het vertroue in wetstoepassers om hul beste te doen om vas te stel wat die oorsaak van die "gru-voorval" is. Sy het haar medelye met die oorledene se familie en kollegas gedeel. - News24