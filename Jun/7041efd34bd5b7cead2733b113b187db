SKELMS, wees gewaarsku. Die volgende keer as jy iemand op ’n Golden Arrowbus beroof, kan dit dalk die gattas wees. Die Stad Kaapstad was in gesprek met die “Bus for Us”- maatskappy oor die onlangse toename in rooftogte op openbare vervoer. JP Smith, die Stad Kaapstad se mayco-lid vir gemeenskapsveiligheid, sê al is dit nou slegs in ’n gespreks­fase, het hy sekerheid dat dit ingestel gaan word. “Ons wag nou op die regsafdeling om deur die ooreenkoms te gaan en ons maak nou ook seker dat die begroting beskikbaar is.” Volgens Smith sal die taktiese span bestaan uit nuwe en bestaande cops. Hy sê van die cops sal in gewone klere op die busse wees terwyl ander wel in uniform teenwoordig sal wees. “Die meeste van ons sake wat suksesvol is, kom van arrestasies wat gemaak is deur cops in gewone klere wat soos enige ander pendelaar lyk.” Smith verduidelik dat ook metro-cops vir die job opgelei gaan word. “Die beamptes, wat gewapen sal wees, kort spesiale opleiding oor hulle in ’n beperkte ruimte mense moet beveilig.” Sukses Richard Bosman, die Stad Kaapstad se uitvoerende direkteur van sekuriteit en veiligheid, sê hulle is in gesprek met ’n busmaatskappy, maar kan nie te veel sê oor die logistieke reëlings nie. “Wanneer ’n ooreenkoms gefinaliseer is, sal die Stad daaroor praat.” Bosman sê die teenwoordigheid van law enforcement-beamptes sal beslis ’n groot rol in public transport se sukses speel. “Dit bied beslis sigbaarheid en dien as ’n afskrikmiddel vir misdadigers. Dis ’n stap in die regte rigting vir ’n vennootskap tussen die Golden Arrow-busdiens en die Stad. “Dit sal help om misdaad te pak, al is misdaadvoor­koming die hoofdoel van die polisie.” Die verdagtes (van 19 tot 30 jaar oud) verskyn Vrydag in die Philippi-landdroshof.