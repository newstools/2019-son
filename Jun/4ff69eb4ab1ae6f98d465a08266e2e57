DIE adjunkpresident van die OP Rugbyunie is in die warm water nadat hy die oud-Springbok Nick Mallett op Facebook ’n rassis genoem het. Bantwini Matika, wat ook in die Southern Kings se uitvoerende raad dien, sê Mallett is dus nie geskik om die Kings te help in hulle soektog na ’n nuwe breier nie. Matika sê ook die Kings se “lelieblank” afrigtingspan gaan nie werk nie. Matika skryf op Facebook dit lyk asof die Kings se nuwe eienaars besig is om net wit coaches bymekaar te maak vir die komende Pro14-seisoen. Die Kings het tot dusver vir Braam van Straaten (skopwerk), Vuyo Zangqa (agterlyn) en Wayne Taylor (fiksheid) aangestel. Chumani Booi is ook nog by die Kings betrokke, maar sy dae is ook glo getel. Die Kings het gister ’n verklaring uitgereik waarin die franchise Matika se uitlatings ten sterkste veroordeel. Die Facebook-inskrywing is intussen verwyder. “Die aanmerkings deur Bantwini Matika op Facebook is heeltemal onaanvaarbaar en verteenwoordig nie die Kings se raad nie. “Ons het reeds met ’n interne proses begin om dit aan te roer,” het Loyiso Dotwana, die Kings se voorsitter, gesê. Dotwana sê almal weet die Kings is op soek na ’n coach. As gevolg daarvan wil hulle ’n betroubare paneel kundiges aanstel om te help met die onderhoude van kandidate vir die pos. Die paneel is egter nog nie afgehandel nie. “Ons glo Nick Mallett het die regte kundigheid om ons te help om ’n geskikte afrigter te kies wat sal help om ’n professionele en mededingende rugbyspan vir die toekoms te bou,” meen hy. Dotwana sê verder die Kings is die eerste swart rugby-franchise in Suid-Afrika en is sodoende ten volle verbind tot transformasie. Matika het Deon Davids se afdanking ook gekritiseer. Hy meen die Kings se eienaars weet nie wat hulle doen nie. Chumani Booi is ook nog by die Kings betrokke, maar sy dae is ook glo getel. Die gerugte is ook sterk dat Rory Duncan dalk die nuwe coach sal word, nadat Deon Davids afgedank is. “Die aanmerkings deur Bantwini Matika op Facebook is heeltemal onaanvaarbaar en verteenwoordig nie die Kings se raad nie. Ons het reeds met interne proses begin om dit aan te spreek,” het die Kings se voorsitter Loyiso Dotwana gesê. Dotwana sê almal weet die Kings is opsoek na ’n coach en as gevolg daarvan wil hulle ’n betroubare paneel van kundiges aanstel om te help met die onderhoude van kandidate vir die pos. Die paneel is egter nog nie afgehandel nie. “Ons glo Nick Mallet die regte kundigheid het om ons te help om ’n afrigter te kies en sal help om ’n professionele en mededingende rugbyspan vir die toekoms te bou,” sê Dotwana Dotwana sê verder dat die Kings die eerste swart besit rugby franchise in Suid-Afrika is en sodoende ten volle verbind is tot transformasie van die sport in die land. Matika sê Davids se afdanking was ’n verkeerde besluit veral vir die Kings en wys die Kings eienaars weet nie wat hulle doen nie. “Die Kings moet transformasie eerste sit, maar waarmee die Kings nou besig is, vat al die vordering wat die span sover gedoen het weg.”