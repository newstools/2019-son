BETOGINGS op New Eislebenweg tussen Govan Mbeki- en Sheffieldweg het handuit geruk toe ’n bus, trok en sekuriteitsvoertuig uitgebrand is. Volgens Richard Coleman, ’n woordvoerder vir die Stad Kaapstad se verkeersdienste, is dit nog onbekend hoekom die inwoners betoog het. Hy bevestig dat die paaie gisteroggend gesluit was. “Geen beserings is aangemeld nadat ’n bus, ’n lorrie van die Stad Kaapstad en ’n Fidelity van gebrand is nie.” Bronwen Dyke-Beyer, die woordvoerder vir Golden Arrow, sê hulle bus is heeltemal uitgebrand. Volgens Dyke-Beyer weet hulle ook nie hoekom daar betogings uitgebreek het. “Daar was geen passasiers op die bus nie, maar die drywer ly aan skok.” Sy sê die maatskappy het besluit om die roete te divert en voeg by dat dit nie hulle diens affekteer nie.