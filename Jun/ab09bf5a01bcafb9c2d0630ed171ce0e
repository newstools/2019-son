TWEE paramedici is beseer toe ’n ambulans gisteroggend op die N2 naby Grabouw omgeslaan het. Die twee was in die ambulans vasgekeer nadat hulle in ’n botsing teen ’n ander voertuig betrokke was. In nog ’n ongeluk gister­oggend op die N2 naby Grabouw is ’n voetganger dood toe hy deur ’n voertuig getref is. Wrak En volgens die Wes-Kaapse verkeershoof, Kenny Africa, is die bestuurder van ’n vragmotor gister vyf kilometer buite Drie Susters dood toe die vragmotor omgeslaan het nadat hy beheer verloor het. Africa het gesê die bestuurder was ook in die wrak vasgepen. Die Beaufort-Wes-polisie het gister ’n jaagduiwel gearresteer wat teen 183 km/h buite Aberdeen gejaag het.