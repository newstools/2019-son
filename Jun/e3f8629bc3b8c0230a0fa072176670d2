SKAARS 10 minute nadat ’n silwerkleurige Nissan Almera Vrydagoggend in Nyanga, Kaapstad, gehijack is, was twee van die drie vermeende kapers in boeie. Lede van die blitspatrollie het oor die radio gehoor die kar is omstreeks 11:45 gehijack. Hulle het gou gereageer. Die omgewing is gepatrolleer en die kar is in Market Road, Philippi-Oos, opgemerk en voorgekeer. Die drie insittendes het uitgespring en gevlug. Twee (15 en 17) is gearresteer en sal na verwagting môre in die Athlone-landdroshof verskyn. Die derde maaifoedie het weggekom en word deur die cops gesoek.