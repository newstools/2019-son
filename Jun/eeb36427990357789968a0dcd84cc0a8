’N VERMEENDE dronkgat het sy gat behoorlik gesien toe hy vir die Ghost Squad probeer weghardloop het. Volgens die Stad Kaapstad se mayco-lid vir veiligheid en sekuriteit, JP Smith, het die Ghost Squad die verdagte Sondagaand in ’n operasie in Eersterivier gestop. “Hy het weggehardloop en oor ’n muur gespring. “Die heining se spikes het hom aan die ribbes gekrap. “Nadat hy in ’n jaart beland het, het die eienaar van die huis gedog die man probeer inbreek en hom met ’n sambok bygekom.” Volgens Smith het ’n beampte tussenbeide getree en die verdagte gearresteer. “Die verdagte is na ’n hospitaal geneem. Hy het sewe steke gekry. “Dis nie die eerste verdagte wat probeer weghardloop nie, maar dis die eerste een wat so sleg daarvan afkom.” Volgens Smith gaan die man nie net van straightforward dronkbestuur aangekla word nie, hy face ook ’n klag van verset teen arrestasie. As die huis­eienaar, wat duidelik dik is vir crime, stappe wil doen, kan die verdagte aangekla word van die onreg­matige betreding van eiendom. “Ek haal my hoed af vir die beampte wat aangehou het om die man te jaag.” Omdat die eienaar gedink het die man is ’n inbreker, het die beampte die verdagte ook gered van moontlike ander beserings wat hy hier kon opdoen, aldus Smith. Die verdagte (27) is van Bellville. Hy is een van 11 mense wat in die operasie vir dronkbestuur ge­arresteer is. Volgens Smith het die verkeersdepartement en metropolisie 105 mense aangekeer. “Een motoris is weens die handel van dagga gevang. Meer as 100 taxi’s is geskut en 4 142 boetes is uitgeskryf.” Smith sê Saterdagaand is 53 motoriste vir dronkry gearresteer – 35 van in hulle in Claremont en Wynberg. “Beamptes het 60 minibustaxi’s en 43 sedantaxi’s in die operasie beboet.” Die metropolisie het ook 32 motoriste vir dronk­bestuur gearresteer en twee vir die besit van dwelms. Een man is toegekap nadat hy ’n polisielid aangerand het