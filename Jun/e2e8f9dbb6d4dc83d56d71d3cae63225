’N UITERS dapper delivery-man het self ’n skobbejak-rower agternagesit en in ’n systraatjie gearresteer. Kol. Priscilla Naidu, ’n polisiewoordvoerder, sê vier mans wat hulle as customers voorgedoen het, het by ’n elektriese besigheid in Suttonstraat in Sidwell inge­gaan... en kort daarna uitgeloop. ’n Paar minute later was drie van die mans egter terug in die winkel. Dis toe dat hulle die arme personeel met vuurwapens begin dreig het. “Die 22-jarige klaer en ander personeellede is toe tot in die kantoor geforseer.” ’n Selfoon en ’n sak, waarin die rowers gedink het geld is, is toe gevat. “Soos die rowers van die perseel af gevlug het, het ’n delivery-man op sy bike verbygery en een rower met ’n vuur­wapen gesien. “Hy het hom op sy bike agternagesit en in Fowlerstraat gearresteer.” Die ander twee rowers het weggehardloop. Die sak, waarin slegs sleutels was, is in die besit van die 24-jarige gearresteerde luisgat gevind. Die verdagte is van Kwa­Za­khele.