DIE polisie in Uitenhage ondersoek vyf klagte van poging tot moord ná ’n drive-by shooting. Sers. Majola Nkohli sê die skietery het Vrydag 13:30 gebeur. Vyf mans van 18 tot 24 jaar oud het in Rosedale op die hoek van Grasvoël Crescent en Pelicanstraat gestaan toe iemand in ’n rooi Toyota Sprinter op hulle losbrand. Anoniem Die mans het probeer vlug, maar al vyf is gewond. Hulle is na ’n hospitaal geneem. Die motief vir die skietery is nog onbekend. Die polisie vra enige iemand wat inligting oor die voorval het, moet sers. Marlon van Heerden bel by 082 441 7624 of 041 988 8200. Inligting kan ook aan Stop Misdaad deurgegee word. Die kontaknommer is 08600 10111. Informante kan anoniem bly. Inligting word sterk vertroulik gehanteer.