DIE man van die vermoorde on derwyser Helga van Wyk is steeds in die waakeenheid nadat hy met die aanvaller geworstel het wat sy vrou Maandag in hul huis in Durbanville doodgesteek het. Jo Els, 'n landdros in Tarkastad wie se dogter met die Van Wyks se seun getroud is, sê dit is 'n wonderwerk dat geen van adv. Johann van Wyk se organe geraak is nie. Volgens Els is Johann minstens vyf keer gesteek. Helga is in die bors gesteek. Johann het hom blykbaar self tot die naaste hospitaal gery toe hy besef Helga is reeds dood. Hul seun, Schalk, het op haar lyk afgekom. Els sê Schalk is baie hartseer omdat hy baie na aan sy ma was, maar ontvang tans berading. Hy sê sy dogter Kiara, wat ook as onderwyser by ‘n skool in Durbanville werk, sê hulle is omring met die liefde van familie, vriende en mense wat hul medelye deel. 'n Roudiens word Vrydag by die skool in Kraaifontein gehou waar Helga skoolgehou het. - News24     