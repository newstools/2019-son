DIE polisie in Uitenhage ondersoek ’n dubbele moord ná twee mans Saterdagnag in Rose­dale afgemaai is. Kapt. Gerda Swart, polisiewoordvoerder, sê daar word beweer die slagoffers, onderskeidelik 23 en 24 jaar oud, het uit ’n huis uitgestap toe verskeie skote afgevuur is. Albei is in die bolyf getref en is op die toneel dood. Die motief vir die moorde is nog onbekend en die name van die slagoffers sal eers bekend gemaak word nadat hulle formeel uitgeken is. Enige een met inligting kan hulle naaste polisiekantoor kontak of die Stop Misdaad-nommer, 08600 0111, bel.