TOT 1 000 polisierekrute uit die 5 000 wat tans opleiding kry, is vir die Wes-Kaap bestem. Albert Fritz, Wes-Kaapse minister van gemeenskapsveiligheid, het Vrydag gesê dis die belofte wat hy pas by min. Bheki Cele gekry het om polisiëring-tekorte in die provinsie te pak. Die ondervoorsiening van cops in die Wes-Kaap het Fritz se voorganger en huidige premier, Alan Winde, genoop om in April ’n interregeringsdispuut met Cele te verklaar oor hy “polisiëringsbehoeftes ignoreer”. Winde het gesê die ANC-regering gee die DA-provinsie minder hulpbronne as ander provinsies om misdaad te beveg. Hy’t gesê landwyd beskerm een cop gemiddeld 375 burgers, maar in die Wes-Kaap is daai ratio 1:509. – News24