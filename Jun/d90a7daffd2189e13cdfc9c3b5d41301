OF JY nou in ’n Kaapse hotel of op die Kaapse strate slaap, jy moet betaal. Dis die duidelike boodskap van die Kaapstadse stadsraad aan daklose mense wat nie eens kos kan bekostig nie. Law enforcement was vandeesweek in full force uit oppie strate en boetes van tussen R200 en R800 is aan mense uitgereik omdat hulle Adderleystraat se sypaadjie hulle bed gemaak het. Michael “Jitsem” Jackson (65) het ’n boete van R200 gekry. Jackson sê: “Ek huil omdat ek nie die fine sal kan betaal nie. Dis glad nie lekker om te skarrel vir kos en slaapplek nie. “Hulle het geen mercy vir my as ’n ou man nie. “Waar is Nelson Mandela se promises nou? “Apartheid is mos lankal verby. “Ek was jare in Oudekraal, Bak­oven en toe het die law enforcement my daar ook verwyder. Nou weet ek nie meer waarheen om te gaan nie, want ek het nie familie nie.” Jena Peters (69) bly in Adderley­straat saam met haar seun, Leon, en dogter, Regina. Peters sê: “Ons het nie kos nie en ons kry eetgoed van die taxi drivers en die publiek. “Ons het nie geld nie. My seun het ’n R400 fine gekry en my dogter R200.” Cindy Arendse (30) sê: “Hulle het my gefine terwyl ek taxi’s gewas het vir ’n odd (geld). “Waar anders kan ek slaapplek kry? Ek het die fine opgeskeur.” Richard Vlok (34) sê: “Ek het ’n R800 fine gekry. Ons is al voorheen weggejaag, maar ons het weer teruggekom. “Ek het ook my fine opgeskeur.” ’n Kaapse inwoner wat haar beywer­ vir die straatmense, Natasha Downe, is vies vir die Stad en sy wetstoepassers. “Die arme mense het niks gedoen nie. Hulle het nie regte klere aan hulle lywe nie en hulle gaan slaap honger. “Hulle weet die mense kan nie betaal nie en sal dan tronk toe moet gaan.” Richard Bosman, uitvoerende direkteur veiligheid en sekuriteit van die Stad Kaapstad, het die boetes bevestig. Bosman sê as die mense nie betaal nie, sal hulle voor die hof moet verskyn. “Dan sal daar ’n betaaldatum vasgestel word. “As die oortreder nie op die hof se bevel ag slaan nie, sal ’n lasbrief uitgereik word en tronkstraf staar die persoon dan in die gesig. “As die persoon nie in die hof verskyn nie, dan sal hy of sy of hulle tronk toe gaan.” OF jy nou in ’n Kaapse hotel of op die Kaapse strate slaap, moet jy betaal. Dis die duidelike boodskap van die Kaapstadse stadsraad aan daklose mense wat nie eens kos kan bekostig nie. Law Enforcement was vandeesweek in full force uit oppie strate en boetes van tussen R200 en R800 aan mense uitgereik omdat hulle Adderleystraat se sypaadjie hul bed gemaak het. Michael “Jitsem” Jackson (65) het ’n boete gekry van R200. Jackson sê: “Ek huil omdat ek nie die fine sal kan betaal nie. Dis glad nie lekker om te skarrel vir kos en slaapplek nie. “Hulle het geen mercy vir my as ’n ouman nie. Waar is Nelson Mandela se promises nou. “Apartheid is mos lankal verby. “Ek was jare in Oudekraal, Bokoven en toe het die law enforcement my daar ook verwyder. Nou weet ek nie meer waarheen om te gaan nie want ek het nie familie nie.” Jean Peters (69) woon in Adderleystraat saam met haar seun Leon en dogter, Regina.Peters sê: “Ons het nie kos nie en ons kry eetgoed van die taxi drivers en die publiek. “Ons het nie geld nie. My seun het ’n R400 fine gekry en my dogter R200.” Cindy Arendse (30) sê: “Hulle het my gefine terwyl ek taxis gewas het vir ’n odd (geld). “Waar anders kan ek slaapplek kry? Ek het die fine opgeskeur.” Richard Vlok (34) sê: “Ek het ’n R800 fine gekry. Ons was wal voorheen weggejaag, ons het weer terug gekom. “Ek het ook my fine opgeskeur.” ’n Kaapse inwoner wat haar beywer vir die straatmense, Natasha Downe, is vies vir die Stad en sy Wetstoepassers. “Die arme mense het niks gedoen. Hulle het nie regte klere aan hul lywe nie en hulle gaan slaap honger. Hulle weet die mense kan nie betaal nie en sal dan tronk toe gaan.” Richard Bosman, uitvoerende direkteur veiligheid en sekuriteit van die Stad Kaapstad het die boetes bevestig. Bosman sê indien die mense nie betaal nie sal hulle voor die hof moet verskyn. “Dan sal daar ’n betaaldatum vasgestel word. “As die oortreder nie op die hof se bevel ag slaan nie sal ’n lasbrief uitgereik word en staar dan tronkstraf in die gesig.” “AS die persoon nie in die hof verskyn nie dan sal hy of sy of hulle dan tronk toe gaan.”