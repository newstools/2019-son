’N VERMEENDE serial­ rapist is in die Baai gearresteer. Die 26-jarige man verskyn na verwagting Maandag in die New Brighton-landdroshof op twee klagte van rape, een van poging tot verkragting en een van seksuele aanranding. Hierdie sake is almal aanhangig gemaak by die KwaZakhele-polisiekantoor. Kapt. André Beetge, polisiewoordvoerder, sê ’n 11-jarige meisie is Maandag by die Dora Nginza-hospitaal opgeneem omdat haar vagina gebloei het. “Sy het Woensdag aan die dokter erken sy is verkrag. Die hospitaal se maatskaplike werker het die polisie se eenheid belas met gesinsgeweld, kindermishandeling en seksmisdade ingeroep. “ ’n Saak is geopen en die ondersoek het begin. “Die victim het aan die polisie haar verkragter se naam gegee, asook die naam van nog iemand wat ook glo ’n victim was.” Teen Woensdagmiddag is daar nog drie sake teen die verdagte geopen. “ ’n Negejarige meisie het ’n verkrag-saak geopen. Nóg ’n negejarige meisie het ’n saak van seksuele aanranding geopen en ’n 12-jarige meisie het ’n saak van poging tot verkragting geopen. “Al vier die victims bly in dieselfde straat in Thambo Village in KwaZakhele en het gereeld saam gespeel. “Die 26-jarige verdagte bly ook in dieselfde straat. “Daar word beweer hy het die meisies op verskeie geleenthede tussen 2017 en 2019 na sy huis toe gelok met die belofte dat hy vir hulle chips en sweets gaan koop.” Die verdagte is Woensdag 19:00 by sy huis gearresteer. Sy naam mag nie bekendgemaak word nie, aangesien hy nog nie in die hof op die klagte gepleit het nie. Die victims en die straat se naam mag nie genoem word nie om die slagoffertjies se identiteit te beskerm. Genl.maj. Dawie Rabie, bevelvoerder van die polisie se Motherwell-kluster, is vol lof vir die vinnige ondersoekwerk en arrestasie van die verdagte. “Dit blyk dat die kinders in die gemeenskap die prooi van ’n reeksverkragter was. Vier meisies het reeds na vore gekom, maar daar kan dalk meer wees. “Ons doen ’n beroep op ouers in die gemeenskap om na vore te kom as daar nog slagoffers is.” Rabie doen ook ’n beroep op ouers om beter toesig te hou oor kinders wanneer hulle buite in die strate speel.