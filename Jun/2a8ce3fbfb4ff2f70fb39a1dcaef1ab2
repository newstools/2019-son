Die voorheen asvaal taxi-rank in Kaapstad, bo die treinstasie, is nou verander in ‘n kunsmuseum. In ‘n verklaring sê die Stad Kaapstad: “Daar is ‘n groot hoeveelheid mense wat daagliks van die rank gebruik maak. “Daar is voorgestel om die advaal versperings in kleurvolle afskortings te omskep, om ‘n meer welkomende atmosfeer te skep.” Felicity Purchase, mayco lid vir vervoer, noem die plek het maar dof gelyk. “Ons het besluit om dit op te helder met kunswerk. “Ek is oortuig dit help om pendelaars se ervaring te verbeter en nooi mense na die rank.” Tans is dit die enigste taxi-rank wat met kunswerk spog. Volgens Purchase word daar oorweeg om dit in die toekoms na ander uit te brei.