ANSLIN Gysman het Sondag die laaste keer in The Voice South Africa se kalklig verskyn. Dit was nog altyd die droom van dié voormalige payroll officer van die Universiteit van die Wes-Kaap om meer as ’n back-up singer te wees. En deur die top-ag van The Voice te haal, het Gysman bewys hy kán. Gysman het Jennifer Hudson se “Spotlight” gesing­, maar die minste stemme getrek. Maar dis nie die einde vir Gysman nie. Sy coach, Francois van Coke, het aan hom gesê hy sien uit daarna om groot dinge saam met hom te doen. Die beoordelaars – Van Coke, Riky Rick, Riana Nel en Lira – het die besluit oor wie in die kompetisie bly, Sondag aan die TV-kykers se stemme oorgelaat. Gaan stem dus nóú om seker te maak jou gunsteling bly in die kompetisie.