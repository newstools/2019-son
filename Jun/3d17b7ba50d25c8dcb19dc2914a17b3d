’N BLOEDJONG drug mule is in Cookhouse betrap met ’n skoolsak propvol Mandrax-pille. Die polisie het die 10-jarige kind aangekeer nadat hulle op inligting gereageer het. Hulle is ingelig dat ’n groot besending dwelms op ’n taxi van Port Elizabeth na Somerset-Oos vervoer word. ’n Polisiewoordvoerder, kapt. Lariane Jonker, sê die taxi is in Cookhouse voorgekeer en deursoek. Straatwaarde Jonker sê daar was 500 Mandrax-pille in die seun se skoolsak. Die geraamde straatwaarde daarvan is R30 000. Sy sê hy is in die sorg van sy ouers vrygelaat. Die bevelvoerder van die Cradock-polisiegroepering, brig. Madoda Zamkana, sê hy is geskok. Zamkana vra dat ouers aktief betrokke moet wees by ál hulle kinders se bedrywighede. Hy sê die hartelose merts laat kinders nou hulle vuil werk doen sodat hulle vervolging kan vryspring.