DIT was ’n persoonlike vendetta tussen Marshall Thomas en Dimitri Guest. Só het Thomas (22) se lawyer, James Riley, Vrydag in sy slotbetoë in die Baaise hooggeregshof gesê. Volgens Riley het Thomas en Guest ’n lang rivalry oor ’n meisie en baie persoon­like issues. Riley het lof gehad vir Guest se evidence. Hy het gesê sy getuienis oor die gebeure was deeglik en duidelik en hy het inkriminerende vrae beantwoord. Volgens Riley was daar geen getuienis in die hof dat die skietery daarop gemik was om bende-aktiwiteite aan te hits nie. Riley het gesê net omdat Thomas­ in ’n bende-area woon, maak nie van hom ’n gangster nie. Volgens hom kan dit wees dat Thomas se medebeskuldigde, Maxwell Muller, Thomas as ’n “instrument” gebruik het. Riley het bygevoeg daar was ’n direkte bedoeling om Guest te skiet, maar nie Hakeem Baartman (3) nie. Muller se lawyer, L. Roux, het in haar slotbetoë gesê daar was teenstrydighede in die getuienis van die tweede staatsgetuie. Roux het gesê dit is onder kruisondervraging uitgewys. Volgens haar het die tweede staatsgetuie ’n motief om Muller by die moord te betrek. Sy het aangevoer die tweede staatsgetuie was nie teenwoordig toe die skietvoorval gebeur het nie. Volgens haar kan hy net getuig oor die oorhandiging van die gun. Roux het gesê die identiteit van die persoon wat “Skiet hom! Skiet hom!” gesê het, is onbekend. Sy het gesê daar is geen getuienis dat Muller die moord op Hakeem en die poging tot moord op Guest gefasiliteer het nie.