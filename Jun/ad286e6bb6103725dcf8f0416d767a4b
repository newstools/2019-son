PAKISTAN se o.19-krieketspan het eerste bloed geruik in die eendaagse reeks teen sy eweknie van Suid-Afrika. Die besoekers het Saterdag op die Chatsworth Oval net buite Durban met 17 lopies gewen om die voortou met 1-0 in die reeks van sewe kragmetings te neem. Suid-Afrika het met rukke en stote gespeel wat Pakistan toegelaat het om te wen. Pakistan het goed weggespring in sy kolfbeurt, maar Suid-Afrika se boulers het mooi teruggeveg. Die Pakistan-stert het egter sy kant gebring om die telling na 226/9 te neem. Suid-Afrika se kolwers het gesukkel om vloeiend teen akkurate boulwerk te kolf en die verlangde lopietempo het te groot geword. Die tuisspan het met 209/9 geeindig. Die eendaagse bepalings tussen die o.19-spanne is: 25 Junie: 2de Jeug ODI SA t Pakistan (PMB)27 Junie: 3de Jeug ODI SA t Pakistan (PMB)30 Junie: 4de Jeug ODI SA t Pakistan (PMB)2 Julie: 5de Jeug ODI SA t Pakistan (PMB)5 Julie: 6de Jeug ODI SA t Pakistan (Chatsworth)7 Julie: 7de Jeug ODI SA t Pakistan (Chatsworth)