Die ANC het kriminele klagte teen die sanger Steve Hofmeyr gelê. Dit kom na sy Twitter “doodsdreigement” teen die land se ambassadeur na Denemark, Zindzi Mandela, en die DA LP Phumzile van Damme. Pule Mabe, woordvoerder vir die ANC, het die klag van crimen injuria en aanhitsing by die Johannesburg sentrale polisiestasie gemaak. Hofmeyr het verlede week getwiet: “Liewe @zilevandamme en @ZindziMandela ek is ‘n Suid-Afrikaanse belastingbetalende inwoner. Effektief IS ek jou baas. Jy SAL spring as ek so sê en jy SAL vra hoë hoog. En as jy kom om ons lewe & grond te vat, SAL jy sterf. Ons kontrak is so eenvoudig. En moet dit nie vergeet nie.” Hy het met nog ‘n twiet Maandag opgevolg. Mabe sê: “Die grondwet van die land beskerm lewe. “Ons (die ANC) sal seker maak waar daar gevalle of voorvalle is waar individue – ongeag van hul posisie in die samelewing – die lewe van ander bedreig, dit aan die betrokke owerhede aanmeld." - News24