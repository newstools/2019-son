J.LO is nie skaam om shade na haar eks-berk te gooi nie. Jennifer Lopez het almal aan die praat met haar nuwe toer. Ek sien op E! die ster het dié naweek tydens haar performance in Los Angeles na haar eks Drake gekap. Tydens ’n dance break het die rapper se hit “Hotline Bling” gespeel en nadat die line “You used to call me on my cell phone,” gespeel het, het J.Lo ’n spicy comment gelos. Die sangeres het gesê: “Huh! Booty call.” Wag, wag, wag. Verstaan ek dié besigheid reg? Het Jenny bedoel dat Drake haar as niks meer as ’n booty call gesien het nie? Dié tweetjies het mekaar mos baie vlugtig in 2016 warm gevry. Ek het nogal gedink hulle was ernstig oor mekaar toe hulle foto’s van mekaar op hul onderskeie Instagram-profiele laai. Maar die gevry het nie lank aangehou nie en J.Lo het kort daarna begin uitgaan met Alex Rodriguez, wat nou haar verloofde is. Gelukkig was die Drake-oomblik nie die enigste memorable een van haar show in LA nie. Die mammie van twee het haar 11-jarige dogtertjie, Emme, wat sy saam met haar eksman Marc Anthony het, saam met haar laat perform. Die ma en dogter het haar song “Limitless” ge-nail. Die trotste ma het die pragtige oomblik met haar 94 miljoen volgelinge op Instagram gedeel.