Die ANC in die Wes-Kaap sê die DA moet wys hoe ernstig is hy oor ‘n skoon regering deur onmiddelik een van sy burgemeesters te skors. In ‘n verklaring sê die ANC: “Ons doen ‘n beroep op die onmiddelike skorsing van Memory Booysen, oor hy ‘n all-expenses trippie na Indonesië aanvaar het.” Booysen, die burgemeester van die Tuinroete-distriksmunisipaliteit, het Indonesië glo besoek met ‘n Duitse-maatskappy wie vir dit betaal het. Die einste maatskappy het onlangs ‘n kontroversiële 50-jaar huur kontrak van ‘n Calitzdorp eiendom gekry. Faiez Jacobs, provinsiale sekretaris van die ANC, sê: “Die ANC wonder maar net wie was betrokke met die Duitse company wat ‘n huurkontrak van ‘n eiendom, wat fokus op grondeise, bekom het. “Ons begin nou al die dots connect. Memory Booysen kry free trips en die distriksmunisipaliteit ry oor ‘n proses wat nie voltooi is nie. “Ons wil hê die Suid-Afrikaanse Menseregtekommissie moet die kontroversiële kontrak ondersoek. Ons doen ook ‘n beroep op die DA om Booysen te skors.” Jacobs voeg by: “Indien hulle nie wys dit hulle praatjies van skoon regering is net dit, praatjies.” “Ons is veral bekommerd oor die feit dat die 50-jaar kontrak nie geopper of gedebatteer is in die raad nie. Hierdie ondermyn die demokratiese proses in die plaaslike regering.” In ‘n verklaring deur die distriksmunisipaliteit in September 2018 word genoem van die uitnodiging van die trip deur die ISCC Group of Companies in Indonesie. Volgens die verklaring is besluit die mayor, munisipale bestuurder, Monde Stratu; uitvoerende bestuurder vir beplanning en ekonomiese ontwikkeling, Lusanda Menze en die bestuurder in die mayor se kantoor, Siphiwe Dladla; op die trip sal gaan. Die verklaring noem ook die distriksmunisipaliteit het die ISCC groepbestuursvoorsitter en hoofbestuurder by ‘n beleggingskonferensie, vroeg in 2018, ontmoet. “Jean Bilala, voorsitter en hoofbestuurder van die ISCC groep, het ‘n uitnodiging gerig om hul infrastruktuur projekte in Indonesie te besoek. “Dit was om insig te kry oor die vlak en gehalte van waarby hulle betrokke was.” Deel van die prioriteite in die ooreenkoms wat onderteken is sluit in samewerking in die vestiging en identifisering van grond en infrastruktuur wat nodig is om beleggingsdoele te implementeer. Die ander prioriteit is om besigheidsgeleenthede te identifiseer en inligting te deel.