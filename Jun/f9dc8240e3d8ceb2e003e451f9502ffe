DIE Durbanse man, wat aangekla is van die verkragting en moord van die 19-jarige sekswerker Siam Lee, is dood. Reial Mahabeer, sy prokureur, het aan News24 gese die man is Vrydagoggend aan kanker dood. Philani Ntuli is gearresteer na Lee se liggaam in Januarie 2018 in 'n suikerrietplantasie in New Hanover gevind is. Hy is op borgtog van R40 000 vrygelaat. Landdros Mohamed Motala het die polisie tydens Ntuli se borgtogaansoek gekritiseer omdat hulle nie grondwetlike prosedures tydens sy arrestasie gevolg het nie. Die hof het gehoor dat die polisie saam met privaatondersoekers Ntuli se woning sonder 'n lasbrief binnegegaan het. - News24