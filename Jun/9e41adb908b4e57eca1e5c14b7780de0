ROBERT du Preez moenie weer die fout begaan deur Aphelele Fassi in die tweede hefte te vervang nie. Dís wat die afrigter van die Sharks Saterdag teen die Hurricanes op Kings Park in Durban gedoen het. Du Preez het die talentvolle jong heelagter vroeg in tweede helfte vervang. Dít terwyl die 21-jarige spoedvraat van King Wil­liam’s Town uitgeblink het. Maar nes in vorige wedstryde in vanjaar se Superrugby-kompetisie moes Fassi plek maak vir Du Preez se seun Robert jr. Versteur Curwin Bosch, wat tans kookwaterspel op los­skakel lewer, moet dan heelagter toe skuif sodat Robert jr. in sy gunsteling-posisie op nr. 10 kan speel. Elke keer dat die coach dié skuiwe gemaak het, is die Sharks se ritme agterlangs versteur. Dit het die span tot dusver duur te staan gekom. Hy het met 17-30 teen die Hurricanes verloor. Die Sharks speel Saterdag in Buenos Aires teen die Jaguares. ’n Beter opsie is om Bosch en Fassi in hulle posisies te behou en Robert jr. eerder in André Esterhuizen se plek op binnesenter in te span.