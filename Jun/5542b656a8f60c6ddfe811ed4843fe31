DIT lyk asof die einde vir Thato Sikwane, oftewel DJ Fresh, by Metro FM aangebreek het. ’n Woordvoerder van die SABC, Vuyo Mthembu, het aangekondig dat die gewilde radiopersoonlikheid vir eers “unscheduled” is. Maar meer as dít wou Mthembu nie sê nie, berig The Juice. “Die saak is tussen die organisasie en DJ Fresh. Ons is in geen posisie om kommentaar te lewer nie.” Volgens IOL is DJ Fresh geskors nadat hy offensive taal op die lug gebruik het. eNCA berig weer die DJ is geskors oor hy en sy co-host, Relebogile Mabotja, koppe gestamp het. DJ Fresh se fans het luid op Twitter laat hoor hoe hulle voel. Sommer gou het #BringBackDJFresh getrend. Die fans het gedreig dat hulle Metro FM se Fresh Breakfast Show, wat vir eers in die hande is van Mo Flava en Thomas Msengana, gaan boikot. DJ Fresh, wat gewoonlik baie te sê het, het nog nie ’n woord hieroor gerep nie.