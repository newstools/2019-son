DIE DA se jongste poging om Knysna se burgemeester, Mark Willemse te verwyder, het misluk. Willemse is self ’n DA-lid. News24 berig die munisipaliteit het bevestig sewe van die nege DA-raadslede het Donderdag ’n mosie van wantroue in Willemse gebring. Altesaam 12 raadslede het teen dié mosie gestem, terwyl 7 daarvoor gestem het. Daar was ook een bedorwe stembriefie. Michelle Wasserman, die would-be mayor elect, het die mosie ingedien. Nog ’n terugslag vir die DA is dat Georlene Wolmarans, die raad se speaker, uit haar pos verwyder is nadat die ANC ’n mosie van wantroue in háár gebring het. Sy is vervang deur die ANC se Mertle Gombo.