SPIEËLTJIE, spieëltjie aan die wand, wie is die beste 10 in Kiwi-land? As rugby ’n fairy tale was, sou dít dalk die vraag op elke All Black fan se lippe gewees het. In reality is dit wel ’n vraag waarmee die All Blacks se coaches sukkel. In Richie Mo’unga (Crusaders) en Beauden Barrett (Hurri­canes) het hulle mos nou twee los­skakels van absolute wêreldgehalte. Die ironie het dit ook so geskape dat dié twee meesters van skeppende spel mekaar hierdie naweek in ’n Superrugby-halfeindstryd pak. Vir Steve Hansen, die All Black coach, is dit ook laaste Kiwi-proewe. Spelers kan dus nog wys hulle verdien ’n ticket na die World Cup in Japan. Die afgelope seisoen is baie van die Kiwi’s se bestes gevra om te rus. Barrett het ook nie soveel geraas soos in vorige seisoene gemaak nie. Dit is egter vanuit ’n Kiwi-perspektief verblydend om op te let dat Barrett vanjaar veel beter pale toe korrel as in vorige seisoene. Hy het 81% (43 uit 53) van sy pogings in die mik deurgestuur. Mo’unga se persentasie is 74% (54 uit 73) – ’n hele 4% swakker as verlede seisoen. Wat vorige tweestryde in Superrugby betref, spog Mo’unga met die beste vertoning. Volgens Hansen is dit omdat hy agter ’n beter pak voorspelers speel. Hoewel Barrett op nasionale vlak die kans kry om met dieselfde sterk pak voorspelers te speel, het hy vanjaar nog nie die wêreld aan die brand gespeel nie. Barrett verdien wel lof vir laas week. Teen die Bulls was sy voorspelers onder groot druk, maar hy het nie ’n voet verkeerd gesit nie. Een ding is egter seker: Saterdag se clash tussen die twee tiene gaan vir ’n riller sorg. Om punte te bewys, sal laag op die priority list wees, want albei generaals wil hulle span nog in vanjaar se final kry. HALFEINDSTRYDE Saterdag – 01:05 – JOSÉ AMALFITANI STADIUM: Jaguares t. Brumbies; 09:35 – CHRISTCHURCH STADIUM: Crusaders t. Hurricanes.