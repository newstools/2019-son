DIS so duidelik soos daglig dat Senegal en Algerië sake sal uitspook vir die topposisie in groep C. Dié spanne het albei die perfekte begin vir hulle Afrikabeker-veldtog in Egipte gehad. Aliou Cissé, afrigter, se Senegal-span het Tanzanië met 2-0 geklop – en dit sonder hulle ster-speler Sadio Mané, wat geskors is vir die stryd. Algerië het op sy beurt die Keniane ook met dieselfde telling gestuit. Sokker-entoesiaste lek reeds hulle lippe af omdat Engeland se voorste strikers op die Afrika-kontinent swaarde kruis. Mané het vir die tweede seisoen skitterend gespeel vir sy Liverpool-klub. Op sy beurt het Riyad Mahrez City gehelp om geskiedenis te maak met ’n treble (Liga, FA Cup en Carabao Cup). Cissé het reeds die kwik laat styg toe hy gesê het die Teranga Lions, soos hulle genoem word, sal nie terugstaan vir enige span nie, insluitend Algerië. “Ons albei is die gunstelinge om as die wenner uit te tree. Maar natuurlik kan daar net een wees. Ons is reg vir hulle,” het Cissé verduidelik. – AP