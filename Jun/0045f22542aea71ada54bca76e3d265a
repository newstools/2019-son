BRONAGH Hammond, ’n WKOD-woordvoerder, sê die betrokke voorval is in lyn met hulle Abuse no More-protokol aan die relevante owerhede gerapporteer. Volgens haar is ’n maatskaplike werker na die skool ontbied en die voorval na die polisie verwys. “Berading is gegee aan die slagoffers, sowel as die oortreders, verlede jaar, sowel as in die eerste kwartaal van dié jaar. Geskors “Die departement van maatskaplike ontwikkeling het ook berading gereël by Famsa in Worcester en vervoer is ook gereël. “Die oortreders is onmiddellik geskors, hangende ’n dissiplinêre verhoor. Die dissiplinêre komitee het expulsion aanbeveel, maar die oortreders het toe al die skool verlaat, hetsy uit eie keuse, en omdat hulle na hoërskole gegaan het.” Hammond sê die Suid-Afrikaanse Skolewet is baie duidelik oor ’n kind se reg op onderrig – maak nie saak wat gebeur het nie – en hulle het die reg om by ’n ander skool ingeskryf te word.