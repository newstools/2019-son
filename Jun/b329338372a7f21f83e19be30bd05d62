DIE Grassy Park-polisie het Donderdag op dagga, ondergrootte-kreef en geld afgekom. Dít ná ’n tip-off oor dwelm­aktiwiteite by ’n plek in Blackbirdlaan, Parkwood. Die geskatte waarde van die aaptwak is R5 350. Die kreef is sowat R145 500 werd. Twee mans en ’n vrou (almal tussen 31 en 35 jaar oud) is aangekla van dwelmhandel en die besit van undersized kreef. In ’n ander voorval het cops van Grassy Park in Parkwood gepatrolleer toe hulle info kry oor ’n verdagte met drugs. By hulle aankoms in Abdullah Walk het die lede die verdagte met tik en dagga betrap. Hy is ook gesoek vir ’n gun-pointery in Mei in Dieprivier. Ál die verdagtes sal in die Wynberg-landdroshof verskyn.