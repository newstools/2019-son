Nie eens CCTV-kameras, 'n heining of sekuriteitswag kon gewapende rowers by 'n skool uit hou nie. Twee
gewapende mans het hierdie week Hoërskool Seepunt binnegestap, ‘n onnie
aangerand en met 50 selfone weggestap. Debbie Schäfer, onderwysminister in
die Wes-Kaap, sê: “Die verdagtes het glo toegang gekry deur oor ‘n draad te
spring. “Ons hoop die polisie gebruik die
kameras om die skurke uit te ken.” Schäfer sê sy is bekommerd dat
skollies nie eens meer bang is om hul ding helder oordag te doen nie. “Skole behoort veilig te wees vir
leerders en onderwysers. Skole is die plek waarna jy kom en jou potensiaal
ontdek en ontwikkel om suksesvol te wees.” Die minister doen ‘n beroep op
gemeenskappe rondom skole om enige verdagte aktiwiteite by die polisie of
veilige skole aan te meld. Die Safe Schools kontaksentrum kan
gekontak word by 0800 45 46 47.