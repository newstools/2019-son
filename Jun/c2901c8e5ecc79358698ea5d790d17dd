WYK 38, wat bestaan uit Timothy Valley, Jacksonville, KwaNo­xolo en Justafiena in die Baaise Northerns, is die heel vuilste wyk in die Metro. So het ’n moedelose wyksraadslid Eddie Harker gister aan Son gesê. Volgens Harker is sy kantoor in die George Botha-saal al langer as ’n jaar en ’n half sonder telefone. Hy sê hierdie situasie maak dit onmoontlik om klagtes by die Metro te registreer. Volgens hom gebruik sy staff in die meeste gevalle hulle eie selfone om klagtes te registreer. Harker verduidelik die afgelope vyf maande stroom daar kiloliters water uit ’n lekkasie naby Dawn’s Shop op die hoek van Mpuko- en Almondstraat. Volgens hom stroom die water tot in ’n open space. Hy sê die inwoners gebruik die oop ruimte om onder meer groente te verkoop. Volgens hom sit hy met tot 50 klagtes oor ondergrondse waterlekkasies. Harker sê in Peterstraat in Justafiena is ’n waterklagte reeds vier weke gelede geregistreer. Volgens hom is daar tot vandag toe geen aandag daaraan gegee nie. Harker verduidelik die klagtes oor sewerage val op dowe ore, terwyl dit veronderstel is om onmiddellik reggestel te word. Hy sê die infrastruktuur is verouderd en die pype is te smal om die kapasiteit te dra. Hy voeg by die re­spons wat hy van die munisipaliteit kry, is dat hulle nie oor die nodige toerusting beskik nie. Volgens hom lê klagtes wat dateer vanaf 2018 nog by die munisipaliteit, terwyl die klagtes in sy kantoor net verder ophoop. Harker sê wanneer die noodhulplyn gebel word om klagtes te registreer, antwoord niemand die phones nie. Volgens hom is dit ’n 24 uur-lyn. Hy voeg by elke straat in wyk 38 is deurtrek van die pot­holes. Volgens hom kom ’n of­ficial soms uit om die situasie te bekyk en dan verneem hulle daar is nie geld daarvoor nie. Harker sê die pot­holes word dan met grond opgevul wat uitspoel sodra dit reën. Hy meen die rommel-probleem in wyk 38 sal nie binne ’n week en ’n half opgelos kan word nie. Twee tot drie maande is daarvoor nodig. Harker vertel hy het die officials al geneem na ál wat ’n open space is waar rommel gestrooi word, maar hulle maak net beloftes. Volgens Harker veroorsaak onwettige vullisstorting ook ’n rotteplaag. Mthubanzi Mniki, munisipale woordvoerder, het teen gistermiddag nog nie op Son se vrae gereageer nie.