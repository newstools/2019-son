ONSE Queen B maak haar drome een vir een waar. En binnekort gaan Bonang­ Matheba ’n Oprah doen en haar eie laerskool laat open. Die TV-persoonlikheid doen nie net ’n kwaai job oppie kassie en by events nie, sy het ook in ’n uitmuntende sakevrou ontpop. Sy’t hoeka onlangs haar eie reeks vonkelwyne bekendgestel. Bonang het dié week getwiet: “Ek wou nog altyd ’n skool bou en dit lyk asof dit eindelik gaan gebeur ...” Toe ’n fan voorstel dat die skool die “Bonang Matheba School of Business, Fashion and Media Studies” moet heet, het sy die fan mooitjies reggehelp. “Nee. ’n Primêre skool. Vir ons klein bondeltjies vreugde.” Sy het in April aan Channel24 gesê sy wil in die gemeenskap terugploeg. Sy het toe gesê: “Onderrig is iets wat iemand se lewe kan verander. Dit is iets waaroor iemand altyd dankbaar gaan wees en dit is iets wat niemand van jou kan wegneem nie.” Bonang is die ghel!