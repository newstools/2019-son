DIE seewater naby die V&A Waterfront-ontsoutingsaanleg is besoedel met rou riool van die Groenpunt-afvoerpyp. Dis soms tot 400% vuiler as die specs wat die Stad Kaapstad aan firmas gegee het wat getender het om die aanleg te bou. So vertel Musa Ndlovu, die hoof van Quality Filtrations Systems (QFS), wat die kontrak gekry het om die aanleg in Januarie 2018 te bou toe Kaapstad gevrees het Dag Zero sal in April aanbreek. Ndlovu sê nadat sy maatskappy uitgevind het van die hoë vlakke van besoedeling, het dit hulle miljoene gekos om die aanleg aan te pas om daarmee te deal. – News24