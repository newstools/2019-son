TUSSEN al die pragtige beloftes van ’n “new dawn” vir die land onder leiding van Cyril Ramaphosa (wel, enige iets is beter as die Zoomster se katastrofe), sê die man op straat steeds: “Put your money where your mouth is”. Of eerder “less money”. En daar is so ’n klein bietjie tekens daarvan. Want gister se State of the Nation Address (Sona) het glo R500 000 minder gekos as CR se eerste een in Februarie. Dit maak dié een blykbaar die goedkoopste een in die laaste vyf jaar. Thandi Modise, die parlementêre speaker, het gesê R2,5 miljoen is gebudget vir Februarie se do, maar net R1,6 miljoen is geblaas. Daarom, in die lig van die horrible ekonomie, het die parlement net R2 miljoen vir gister se Sona gebudget met die verwagting dat daar baie minder geblaas sal word. Ja, dis klein treetjies, maar hulle is darem in die regte rigting, of hoe?