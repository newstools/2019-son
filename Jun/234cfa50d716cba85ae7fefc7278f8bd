DIE DA-leier, Mmusi Maimane, het teen pres. Cyril Ramaphosa uitgevaar oor sy staatsrede Donderdagaand. Maimane het gesê Rama­phosa het “teenstrydige” boodskappe oor Eskom. “Ons moet dit in konteks sien. Die president het in Februarie gepraat oor die ontbondeling van Eskom. “In Junie sê hy Eskom moet nog geld kry. Watter een is dit nou?” wou hy weet. “Kommerwekkender is dat ons nie net een van die laaste co-dependent lande is nie, maar ons het ook ’n nasionale kragnetwerk sonder hervorming. “Ons benodig doelbewuste hervorming.” –News24