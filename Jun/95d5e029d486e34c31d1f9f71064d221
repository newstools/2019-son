DAAR is niks meer bad blood tussen Taylor Swift en Katy Perry nie. Die twee popsterre is nou weer dik pelle ná hulle jare lange vete wat in 2014 begin het toe Katy een van Tay Tay se dansers gesteel en sommer ook haar eks John Mayer begin date het. Maar dit is nou alles vergete, want die twee hug dit uit in Tay Tay se nuwe musiekvideo vir “You Need to Calm Down”. RadarOnline berig ’n ingeligte het verklap dat Katy die “Bad Blood”-sangeres selfs na haar en haar akteur-verloofde, Orlando Bloom, se troue toe genooi het. “Sy het vir Taylor en haar berk na haar opkomende huwelikseremonie genooi, maar op een voorwaarde – sy mag nie wit aantrek nie.” Dis nie al nie. Die tweetjies is nou so dik, hulle gaan glo saam aan nuwe musiek werk. “ ’n Collab tussen die tweetjies is reeds van stapel gestuur nadat hulle opgemaak het. “Hulle is so dieselfde en hulle weet hoe winsgewend hulle vriendskap kan wees.”