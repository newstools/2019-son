DAAR gaan dié naweek sommer lekker in Riviersonderend gejol word. HS Events bied môre ’n dans-jol aan in die gemeenskapsaal van dié klein dorpie. Daar gaan van 20:00 tot 04:00 lekker gedans word. Kaartjies vir die paartie kos R50 per persoon en as jy wil posh wees en in die VIP-area wil uithang, gaan dit jou R100 uit die sak jaag. As jy ’n VIP-bespreking wil maak, moet dit egter nie vir minder as tien mense wees nie. Die VIP-pakket sluit in parkering, platters, ’n fotosessie met DJ’s en exclusive drankies. Die DJ’s wat vir hope opwinding op die dansvloer gaan sorg, is die ouens van Dare­devil Entertainment (Mitchells Plain) en DJ Ray van Bonnievale. Daar gaan ook hope pryse weggegee word. Kontak Heinrich Sauls by 066 370 5131 met navrae.