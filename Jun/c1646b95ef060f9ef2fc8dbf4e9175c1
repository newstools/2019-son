ALAIN Giresse, Tunisië se afrigter, meen sy span het die bes moontlike voorbereiding gekry vir die Afrikabeker-toernooi in Egipte. Tunisië, wat in groep E geloot is saam met Mali, Mauritanië en Angola, behoort met redelike gemak vir die uitkloprondes te kwalifiseer. Giresse poog om sy eerste Afrikabeker te wen. Dis nadat die 66-jarige Fransman Mali in 2012 tot ’n derde posisie gelei het. In sy Afrikabeker-veldtogte daarna as breier van Senegal en toe weer Mali, is hy in albei toernooie se groepfase uitgeboender. Tunisië het Burundi Maandag met 2-1 geklop in sy laaste opwarmingstryd. Hy het sy vorige friendly teen Kroasië met 1-2 verloor. Giresse het gesê: “Ons het nou ál ons spelers ’n speelkans gegee en ons is reg vir aksie.” – AP