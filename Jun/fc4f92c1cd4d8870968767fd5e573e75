Die N2 in Somerset-Wes was Maandagaand gesluit na ‘n trok aan die brandgesteek is. Maxine Bezuidenhout, woordvoerder vir Kaapstad se verkeersdienste, sê die trok is glo gepetrolbom. Jermaine Carelse, woordvoerder vir brand en reddingsdienste van die Stad, noem die Volvo 440 trok was leeg ten tye van die aanval. “Die bestuurder is bietjie geskok, maar andersins is daar geen beserings nie.” Die N2 inkomend was gesluit op Onverwacht, maar kort voor 7uur heropen. News24 berig volgens Bezuidenhout is daar Maandagoggend ‘n betoging in die omgewing aangemeld, maar niks ten tye van die voorval nie.