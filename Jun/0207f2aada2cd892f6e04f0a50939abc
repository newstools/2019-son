HY het nog nie na Muhammad Ali 'n bokser met soveel charisme gesien nie,
het die legendariese promotor Bob Arum van die Britse swaargewigbokser Tyson
Fury gesê nie. Arum het die kompliment uitgedeel nadat Fury die Duitser Tom Schwarz in die
tweede ronde van hul geveg in Las Vegas uitgeslaan het. "Fury laat my baie aan Ali dink. Hy het dieselfde charisme," sê
Arum wat ook jare lank Ali se promotor was. Fury het sy onoorwonne rekord na 29 gevegte behou, terwyl Schwarz sy eerste
nederlaag in 25 gevegte gely. Na sy uitklopsege het Fury gebulder: "Bring die wêreld vir my. Bring
hulle almal." Arum het vet op die vuur gegooi toe hy gesê het Fury sal die WBC-kampioen
Deontay Wilder hierdie keer binne vyf rondes uitslaan. Hulle het in Desember verlede jaar gelykop geboks. "Fury is werklik uniek. Hy is 'n kampioen en 'n entertainer," het
Arum bygevoeg.