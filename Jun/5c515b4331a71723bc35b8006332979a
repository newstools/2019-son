DIE Stad Kaapstad het nog ’n Matrix-sentrum by die Eersterivier-kliniek oopgemaak om verslaafdes te help. Dis die sewende sentrum in sy soort in die Kaapstad-omgewing. Die ander is in Tafelsig, Town Two (Khayelitsha), Delft-Suid, Milnerton, Parkwood en Manenberg. Mense wat aan dwelms en alkohol verslaaf is, kan daar gratis behandeling kry. Twee gekwalifiseerde maatskaplike werkers en ’n klerk help tydens die ses weke lange program wat op die Matrix-model gegrond is. Zahid Badroodien, mayco-lid vir die Stad Kaapstad se gemeenskapsdienste en gesondheid, sê daar is ’n behoefte aan gemeenskapsgebaseerde dienste in daardie area. “Ons personeel het gesien daar is ’n trend by inwoners wat sukkel met alkohol- en dwelmmisbruik. “Inwoners moet 18 jaar of ouer wees en kan dadelik gehelp word nadat hulle geassesseer is.” Behandeling bestaan uit drie tot vier sessies per week. Dit sluit in: Die klinieke is weekdae oop tussen 08:00 en 16:30. Badroodien sê hy moedig inwoners in die Eersterivier-omgewing aan om na die kliniek toe te gaan as hulle sukkel met verslawing. “Personeel sal die pad van herstel saam met jou stap. Dit is nie ’n maklike reis nie, maar dit gaan jou lewe verbeter as jy aanhou.” Badroodien sê die Stad se treatment sites help kliënte baie, en tot 83% van die kliënte wat aan die program deelneem, bly skoon. “Ons prys die mense wat skoon bly en ook dié wat gerelapse het en terugkom. “Hulle het die moed om weer te probeer.”