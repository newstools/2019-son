VYF gelukkiges en hulle geliefdes kan uitsien na ’n lekker ontspanne naweek. Dít volg nadat hulle in Son se wegbreekkompetisie elk ’n ron­dawel vir twee nagte by The Willows in die Baai gewen het. Die kompetisie is tussen 10 en 14 Junie gehou toe Sonlanders vier plakstukke moes versamel. Nadat ál die stukke verskyn het, moes Sonlanders aan ’n SMS-kompetisie deelneem. Die gelukkige wenners moes onder meer die plakstukke wys voordat hulle die wegbreek-vouchers gekry het. Die vyf gelukkige wenners is: Trevor Plaatjies, David Nazer, Charmelle Human, Brooklyn Jephta en Johanna van Staden.