PAKISTAN se krieketspan het Maandag op Trent Bridge ’n groot statement gemaak toe hy die gunsteling, Engeland, in die Wêreldbeker-toernooi met 14 lopies geklop het. Dit was Pakistan se eerste oorwinning in 13 eendagwedstryde. Pakistan het eerste gekolf en 348/8 aangeteken, waarop Engeland met 334/9 geantwoord het. Engeland was op pad na ’n oorwinning met Joe Root (107) en Jos Buttler (103) wat die lopies laat vloei het. Pakistan het homself amper in die voet geskiet deurdat Root met sy telling op 7 misgevang is. Pakistan het egter met ’n dramatiese terugvegpoging gekom en skitterend geboul teen die einde van die beurt. Pakistan het die tuisspan se boulers egter laat sweet en met flambojante kolfwerk die lopies ingeryg. Imam-ul-Haq (44) en Fakhar Zaman (36) het 82 lopies om die eerste paaltjie aange­teken voordat Babar Azam (63), Mohammed Afeez (84) en Sarfaraz Ahmed (55) die beurt help bou het.