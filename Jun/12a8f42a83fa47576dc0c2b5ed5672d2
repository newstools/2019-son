Ses mense, waaronder twee minderjariges, is beseer toe ‘n taxi in ‘n straatlig gejaag het. Russel Meiring, ‘n woordvoerder vir ER24, sê met nooddienste se aankoms op die toneel in Kensington het die passassiers alreeds uit die taxi geklim en langs die sypaadjie gesit. “Gelukkig is niemand dood in die voorval nie en was daar ook geen ernstige beserings nie.” Die voorval het Sondagmiddag kort voor 2uur gebeur. 