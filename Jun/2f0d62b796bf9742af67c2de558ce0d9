UITSPRAAK word Maandag gelewer in die moordverhoor van twee jong mans wat aangekla word van die skietdood van ’n driejarige seun in Helenvale. Marshall Thomas (22) en Maxwell Muller (22) het Hakeem Baartman na bewering in November 2016 doodgeskiet. Dit was terwyl hy voor sy pa se huis in Hartebeesstraat gespeel het. Adv. Rafiek Ahmed, staatsaanklaer, het in sy slotbetoë gesê die getuienis van Dimitri Guest, ’n artikel 204-getuie, implicate Thomas regstreeks by die voorval. Volgens Ahmed is die vuurwapen wat in die skietvoorval gebruik is dieselfde een wat in die besit van die tweede staatsgetuie gevind is. Ahmed het verduidelik dié vuurwapen word met die misdaadtoneel gelink. Volgens hom is identifikasie die enigste issue wat gedispute word. Ahmed het verduidelik kort voordat die bullets op Guest neergereën het, was hy baie naby die skieter. Volgens Ahmed was daar geen obstruksies nie. Hy het gesê die vier sekondes wat Guest in Thomas se gesig vasgekyk het, was genoeg tyd om hom te identifiseer. Die staatsaanklaer het verduidelik hoewel Guest net vir Thomas gesien het, het hy ’n tweede persoon gehoor sê: “Skiet hom! Skiet hom!” Ahmed het gesê al is daar geen regstreekse evidence teen Muller nie, kan die hof die afleiding maak hy is die een wat gesê het: “Skiet hom! Skiet hom!” Volgens Ahmed ken Guest vir Thomas baie goed omdat hulle van dieselfde omgewing is. Hy het bygevoeg die voorval het boonop helder oordag gebeur. Volgens Ahmed was Guest ’n geloofwaardige en eerlike getuie. Hy het gesê Guest het elke vraag na die beste van sy vermoë beantwoord. Volgens Ahmed was Guest ook eerlik daaroor dat hy ’n lid was van die Kakdaler-bende, wat die opposisie is van die bende waaraan Thomas behoort. Ahmed het verduidelik Die Gaat, waar Guest woon, is die Kakdalers se area, terwyl die area waar Thomas en Muller woon, die territory van die Dondolos- en NTB-bende is. Die staatsaanklaer het gesê die tweede staatsgetuie was openlik dat hy drugs verkoop het en dit nou gestop het. Volgens Ahmed het die tweede staatsgetuie geen regstreekse rol in die voorval gespeel nie, maar hy was die een wat in hegtenis geneem is met die vuurwapen in sy besit. Ahmed het bygevoeg dié getuie het skuldig gepleit op die vuurwapen-klag. Hy het gesê die tweede staatsgetuie was ook openlik daaroor dat hy in ’n stadium aan die NTB-bende behoort het. Volgens Ahmed impli­cate die tweede staatsgetuie Muller. Hy het getuig Muller is saam met Thomas daar weg toe daar op Guest geskiet is. Ahmed het die hof herinner aan die getuienis van dié getuie – naamlik dat Thomas en Muller uitasem teruggekom het en Thomas steeds die vuurwapen in sy besit gehad en dit toe aan Muller oorhandig het. Dié getuie het gesê ’n kind is dalk raak geskiet. Ahmed het verduidelik al het die tweede staatsgetuie foute in sy verklaring gemaak, moet die hof na sy geloofwaardigheid in die algemeen kyk. Volgens Ahmed was Muller gemotiveer omdat Guest ’n lid was van die Kakdaler-bende en hy (Muller) wou seker maak die daad word uitgevoer. Ahmed het gesê Muller was baie vaag toe hy getuig het en het sy getuienis aangepas. Volgens hom het Muller nie eens geweet wat sy alibi sou getuig nie. Ahmed het gesê daar was baie onwaarskynlikhede in Muller se getuienis. Hy het gesê Thomas was nie ’n geloofwaardige getuie nie en het sy getuienis aangepas.