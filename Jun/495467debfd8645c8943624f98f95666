KENDALL Jenner wil nie meer byhou by die Kardashians nie. Die model wil glo aan die einde van die jaar heeltemal onafhanklik van haar famous familie wees. ’n Ingeligte vertel aan Radaronline.com die tweede jongste Kardashian/Jenner-sussie is tans doenig met ’n hele paar projekte waarvan haar familie niks wis nie. “Sy is baie openlik daaroor om haarself van haar susters te distansieer en het baie projekte in die pyplyn waarvan hulle nie deel is nie. “In die verlede sou sy Kris en die ander in die loop hou sodat haar planne nie overlap met hulle ventures nie, maar Kendall doen nou haar eie ding persoonlik en professioneel.” Dit is nie die eerste keer dat die 23-jarige Kenny los van haar familie en hulle gewilde TV-program, Keeping Up with the Kardashians, wil staan nie. Afgeskaal Sy wou laas jaar ook ’n lang tyd geen kameras om haar hê nie. “Sy het van haar commitments vir die show afgeskaal en verken nou ander opsies in TV en modelwerk.” Kendall is steeds dol oor haar familie, maar sy dink dis hoog tyd dat sy op haar eie staan. “Sy is lief vir haar familie, maar sy figure dit kan haar loopbaan kniehalter. “Sy is bang dit kan haar agterhou as sy nie haarself nou distansieer terwyl sy nog bo in die modelbedryf is nie.”