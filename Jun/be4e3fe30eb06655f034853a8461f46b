MENSE in die deelstaat New York word gevra om nie hulle goudvissies in die toilet af te spoel as hulle te lui raak om na hulle om te sien nie. Dit volg nadat ’n goudvis van 36 cm naby ’n rioolplaas in die Niagararivier gevind is. Buffalo Niagara Waterkeeper, ’n eko-organisasie, sê in ’n Faceboek post dat goudvisse inheemse visse se habitat vernietig. Daar is na raming miljoene goudvisse in Amerika se Groot Mere. “As jy jou troeteldier nie meer wil hê nie, gee dit terug; moet dit nie flush nie,” lui die post. – UPI