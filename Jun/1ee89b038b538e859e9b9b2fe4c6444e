HY HET met sy lewe betaal omdat hy na bewering lid van ’n bende was. Lazario Williams (25) van Manenberg is verlede Vrydagaand in sy voorkop en bene geskiet. Hy was ’n vermeende lid van die Hard Living-bende “Ek weet nou nie hoe lank hy ’n gangster was nie, maar ek voel net vir die tipe persoon wat hy was, het hy dit nie verdien nie,” sê ’n inwoner van Manenberg wat anoniem wou bly. Williams is 22:20 in Hex Crescent geskiet. Volgens die inwoner was daar vier mense wat Williams approach het. Twee van hulle het die sneller getrek. “Ek was te ver om hulle te sien, maar ek het die skote gehoor. Uitgekyk “Sy familie en vriende is in skok oor sy dood. “Hy het uitgekyk vir sy mense,” sê die inwoner. Volgens kapt. FC van Wyk, ’n polisiewoordvoerder, word ’n saak van moord ondersoek. “Geen arrestasies is nog gemaak nie,” sê Van Wyk.