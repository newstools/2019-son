DIE veelsydige
Dillyn Leyds sal nog tot en met 2021 vir die Stormers speel. Die boorling van
Somerset-Wes se toekoms was die afgelope  paar maande ’n groot talking
point. Leyds is
aanvanklik met ’n move na Japan gekoppel, maar Son het betroubaar verneem dat
die Engelse Premierliga-klubs Harlequins en London Wasps ook die 26-jarige se
handtekening gesoek het. Luidens ingeligte
bronne sou Leyds egter nie veel meer verdien as wat hy huidiglik van die
Stormers ontvang nie. Die Stormers se
boontjietellers kon ook Leyds ’n meer kompeterende offer maak om sy rugby vir
nog twee jaar in die Kaap te speel. Voeg daarby die
feit dat daar groot opgewondenheid rondom John Dobson se aanstelling as die
nuwe afrigfter is, en dis maklik om te sien hoekom Leyds beslit het om te bly. Dobson het Leyds
tussen 2012 en 2013 by die Ikeys (Universiteit van Kaapstad) in die Varsity Cup
afgerig en ook in die afgelope vier Curriebekerseisoene by die Westelike
Provinsie. Leyds, wat in
2017 ’n Springbok geword het, se besluit om te bly stop ook so bietjie die
bloeding aan talent, met grootname soos Eben Etzebeth (Toulon), Damian de
Allende (Panasonic Wild Knights) wat reeds besluit het om oorsee te gaan speel.