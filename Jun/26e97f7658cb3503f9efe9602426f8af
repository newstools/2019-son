DIE Britte is lekker moerig oor hoeveel geld die hertog en hertogin van Sussex geblaas het om hulle plekkie in Windsor te renovate. Volgens die royal-geldboeke het prince Harry en sy vroutjie, Meghan, sowat R43,4 miljoen uitgegee om hulle Frogmore Cottage te laat regruk. Ek sien op The Juice dit het glad nie anti-monarchy campaigners se goedkeuring weggedra nie. Die twee koninklikes het mos die plek laat oordoen net voor hulle eersteling, Archie, se geboorte op 6 Mei. Die kothuis, geleë in die weste van Londen, was eers in vyf aparte huise ingedeel, maar die twee het beveel dat die plek in een groot herehuis omskep word. Ná ses maande se gekap en bou was die cottage, of eerder moerse paleis-huis, na hulle smaak. Al kla die anti-monarchy campaigners dat die renova­tion te veel gekos het, sê Mic­hael Stevens, wat die monargie se geldsake bestuur, die cottage moes in elke geval reggeruk word. “Die gebou is omskep in een wooneenheid. Toebehore is vervang om ’n langdurige toekoms te verseker. Ál die geld wat vir die fixtures en fittings gebruik is, kom uit die koninklikes se sakke,” sê Stevens.