ONS is slaggereed vir die Tweede Liga! Dís die versekering wat Ricardo Daniels, eienaar van die sokkerklub Young Pirates, gister gegee het. Dit volg nadat die span van Heideveld promosie tot die Tweede Liga gewen het. Young Pirates het albei sy wedstryde laas week in Beaufort-Wes op indrukwekkende wyse gewen. Wat Daniels en sy broer, Roger Fortune, die afgelope vier seisoene saam vermag het, is ongelooflik. “Ons is gereed vir die next level. Ons weet daar is groot verwagtinge, maar ons praat nie oor budget en fixtures nie. “Daar is baie sokkerprostitute wat net vir geld kom speel. Ons dank die Here vir die blessings, want sonder Hom is ons vordering onmoontlik. Dis net God se wil en nie ons s’n nie. “Ons het dit gedoen sonder geld. Dis ons destiny. Ons het nog twee jaar van ons vision oor. Dankie aan Roger en almal wat ons support het. “Ons wil Safa CT bedank en ook die Heideveld LFA vir hulle support, asook Novangol se Ana Barrote-Rightford, mnr. Jacobs, mnr. Ian en RS Roofing vir hulle onselfsugtige werk.”