’N MAN (47) is doodgeskiet en nog een is gewond toe gewapende mans Vrydag op ’n meubellorrie in Zwide toegeslaan het. Kol. Priscilla Naidu, ’n polisiewoordvoerder, sê die voorval het skuins voor 11:00 in Ngonastraat gebeur toe die driver van die meubellorrie by ’n huis stilgehou het om ’n delivery te maak. Naidu sê drie mans het die driver van ’n bakkie wat die trok vergesel het in die kop gewond. Hospitaal Die man is van die bakkie en ’n gaspistool beroof. Volgens Naidu is die voertuig ’n kort afstand verder verlate aangetref. Naidu sê in die skietery is ’n 51-jarige man wat gehelp het om die meubels van die trok af te laai in die maag gewond. Hy is in ’n kritieke toestand hospitaal toe geneem. Volgens Naidu is niks geneem nie. Sy sê die polisie ondersoek klagte van moord en poging tot moord. Naidu sê die polisie vermoed die motief vir die skietvoorval was roof.