DRIE mense wat lisensies aan onpadwaardige voertuie by toetssentrums regoor Kaapstad uitgereik het, is gearresteer. Twee ('n 37- en 64-jarige) van hulle is in Epping gearresteer terwyl die ander een in Mitchells Plain vasgetrek is. Daar word verwag dat ‘n vierde person van Goodwood hom aan die polisie gaan oorhandig. Die arrestasies is Woensdag tydens 'n sting operation gemaak wat deur die Valke en die Wes-Kaapse departement van vervoer en openbare werke gemaak is. Kapt. Philani Nkwalase, 'n Valke-woordvoerder, sê die operasies is uitgevoer ná ‘n voorval in April waar drie voertuie, wat skoolkinders vervoer het, onpadwaardig verklaar is. Enkele dae later is dieselfde drie voertuie se sertifikate uitgereik sonder dat die foute reggestel is. Nkwalase sê die drie mense is elk op borgtog van R1 500 vrygelaat. - News24  