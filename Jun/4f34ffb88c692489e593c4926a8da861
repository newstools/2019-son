DIE verdagte wat aangekeer is vir ’n gewapende rooftog by Shoprite, is uiteindelik aangekla van die moord op die winkel se manager. Beatrice Manuel is laas Sondag in die cash office doodgeskiet nadat rowers die winkel binnegestorm het. Die voorval het voor 06:00 in Zweletemba, Worces­ter, plaasgevind. Bongani Dlangwana is die enigste van die vier verdagtes wat al aangekeer is. Al vier se gesigte kan op CCTV footage gesien word. Dlangwana moes Vrydag in die Stellenbosse landdroshof vir bail-inligting verskyn, maar die saak is intussen oorgeplaas na die Worcester-landdroshof. Die staatsaanklaer, Linda Gerber, het dit onder die hof se aandag gebring dat die speurders haar gekontak het. Gerber het gesê: “Die speurders het laat weet hulle is op pad om die verdagte vir moord en die roof van ’n besigheid te arresteer.” Hy is aanvanklik vir diefstal en die besit van ’n gevaarlike vuurwapen aangekeer. Aangerand Dlangwana sal na verwagting vandeesweek in Worcester op aanklag van moord verskyn. Laas week het hy gekla die cops het hom aangerand terwyl hy in aanhouding was. Die 54-jarige Manuel is oorval toe sy vir haar werkers oopgesluit het. Haar man, Arnold, het aan Son gesê sy vrou is in die voorkop geskiet nadat sy die kluis vir die aanvallers oopgesluit het. Sy is Saterdag uit die Verenigende Gereformeerde Kerk ter ruste gelê. Die cops soek nog die ander verdagtes.