EMELI Sandé het ook aan depressie gely. Dit het haar laat wonder of sy ’n plek in die musiek­wêreld het. Dié 32-jarige “Next To Me”-sangeres het in ’n interview met die tydskrif Happiful gesê sy het haar persoonlikheid en selfvertroue verloor. Sy het gewonder of sy moet voortgaan met haar loopbaan toe dit ’n besondere donker tyd vir haar was. Emeli het deur ’n moeilike tyd gegaan terwyl sy besig was om te skei van haar man, Adam Gouraguine. Hulle was sedert skooldae verlief. “Ek het begin twyfel of ek wil voortgaan met musiek.” Sy sê verder sy het begin wonder of mense haar wil hoor, omdat daar gesê is sy is te veel op TV. “Mense het gesê ek is over­exposed. Ek het begin wonder of ek regtig ’n plek in die musiekwêreld het.” Maar die ster is nou in ’n beter plek in haar lewe en glo sy is nou sterker as ooit tevore. – DailyMail