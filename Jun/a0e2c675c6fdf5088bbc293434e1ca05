DIE Laerskool Tuscany Glen spog met sy eie inkleurkompetisiewenner. Zoë Thomas (7), ’n gr. 2-­ leerder, het R1 000 gewen in ’n inkleurkompetisie. Die eiendomsmaatskappy FPS-eiendomme het die kompetisie gehou as deel van sy bemarkingsveldtogte. Alle laerskole in Blue Downs is genooi om aan die kompetisie deel te neem. Tuscany Glen het die geleentheid aangegryp en sy inskrywings ingestuur. Net leerders in grondslag­fases kon deelneem. Die kompetisie het vroeg in April plaasgevind en die wenner is verlede week aangekondig. Naomi Abrahams, ’n agent vir FPS-eiendomme, sê hulle het altesaam 50 inskrywings gekry. Sy sê die inisiatief is FPS se prinsipaal se breinkind. Bydrae Dit is sy manier om terug te gee aan die gemeenskap en ook ’n ander manier om vir FPS te help groei. Abrahams sê die maatskappy beoog om dit gereeld te doen en op daardie manier ’n positiewe bydrae te maak in die gemeenskap.