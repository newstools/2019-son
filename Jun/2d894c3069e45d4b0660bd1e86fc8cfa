DIE Amerikaanse sendinggroep Army of Victory en This Generation bied dié naweek die “This Generation Youth Conference” aan. Brandon St. Claire reël alles. Hy is ongelooflik opgewonde oor die konferensie. Die doel daarvan is om jong mense hoop te gee en hulle te bemagtig. Volgens Jeremiah Sweets gaan die kunstenaars eenvoudige aanbiddingsliedere sing. Dié gospelsanger sê soveel uitdagings staar vandag se jeug in die gesig, maar deur worship kán ’n mens die kettings daarvan op jou lewe verbreek. Die vertoning word Saterdagaand by die AGS-kerk in Bellville gehou. Dis op die hoek van Dirkie Uysstraat en Retiefweg. Die show begin 18:00 en toegang is gratis. Van die ander kunstenaars wat gaan optree, is Shaneva Hendricks en Lindzay Corban. Die sprekers is Chesley Wiener, Niel Adams en Patient Kabuja.