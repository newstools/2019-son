SUKKEL jy en jou familie met sinus­probleme? Ons het ’n paar wenke op Health24.com gekry wat jou kan help om daai lastige sinussimptome te beveg. So, jy word aangeraai om minstens ag glase water per dag te drink, maar 15 tot 20 is ideaal. Verhoog die humiditeit in jou huis, veral in die slaapkamers. As jy allergieë het, hou die humiditeit onder 50%, anders kan jy probleme hê met swamme en stofmyte. Decongestant neussproeimiddels kan tydelike verligting bied. Moet dit egter nie gebruik tensy dit absoluut nodig is nie. En indien wel, nie vir langer as drie dae nie, aangesien dit gewoontevormend is. Vermy produkte wat antihistamiene bevat. As daar slymstrepe is, gorrel met warm water om ’n seer keel te voorkom. Gebruik ’n taamlike groot spuit (sonder die naald, natuurlik) om dié vloeistof versigtig in jou neus op te spuit. Hou jou kop geboë om te verseker dat die oplossing tot in die boonste dele van jou neus vloei. Snuif dit in jou mond in en spoeg uit. Herhaal dié proses so twee tot vier keer per dag. Allergieë of sensitiwiteit vir rooiwyn, suurdeeg, sulfiete of ander komponente van alkohol, kan die probleem vererger deur ’n allergiese reaksie wat die neusholtes kan laat swel.