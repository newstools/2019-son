’N JONG Oos-Kaapse man is gearresteer vir die verkragting van ’n 68-jarige ouma. Die 24-jarige verdagte is Sondag in Cebe Village in Centane gearresteer. Die voorval het laas Dinsdag gebeur toe die verdagte glo 16:00 by die victim se huis opgedaag het. Volgens kapt. Jackson Manatha, ’n polisiewoordvoerder, was die ouma alleen by die huis. “Hy het sonder om enigiets te sê die slagoffer vasgedruk op die bed, waar hy haar uitgetrek en verkrag het.” Ná die verkragting het die verdagte weggehardloop. Hy het gister in die Cen­tane-landdroshof verskyn op aanklag van verkragting.