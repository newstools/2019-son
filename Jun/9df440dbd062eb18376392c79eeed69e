TWEE Baaise mans is vir dwelmhandel gearresteer. Kapt. André Beetge, ’n polisiewoordvoerder, sê die polisie in KwaZakhele het Woensdagaand gereageer op ’n tip-off van die gemeenskap. Die polisie het toe om 23:00 die huis in Mpehlastraat in Zwide deursoek. Volgens Beetge is beslag gelê op sowat drie kilogram verpakte dagga en meer as 170 Mandrax-pille met ’n straatwaarde van ongeveer R15 000. Die twee verdagtes, onderskeidelik 26 en 31 jaar oud, sal vandag in die landdroshof in New Brighton verskyn op ’n klag van dwelmhandel.