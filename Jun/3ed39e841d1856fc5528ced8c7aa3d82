‘n Man is deur gewapende rowers buite sy werksplek van R25000 beroof. Die voorval het verlede Vrydag in Boksburg plaasgevind. Op CCTV-kameras kan gesien word hoe ‘n motor langs die slagoffer optrek, naday hy by die werk aangekom het. Volgens die polisie is die 40-jarige slagoffer tot by sy werk agtervolg. Dit is glo nadat hy ‘n tjek by ‘n plaaslike bank gaan wissel het, onwetende dat hy agtervolg word. Konst. Justice Ramaube, ‘n polisiewoordvoerder, sê terwyl die man gewag het vir die hek om oop te gaan is hy deur twee gewapende mans vasgedruk. Die motor se venster is glo stukkend geslaan en die boewe het die geld gevat. Daar kan ook gesien word hoe die verdagtes die kar deursoek en dan in ‘n silwer Volkswagen Polo wegjaag. Nog geen arrestasies is gemaak nie en die polisie ondersoek nog die saak.