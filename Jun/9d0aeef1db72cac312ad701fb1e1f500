WEES maar versigtig om ’n vibrator in jou sak te pak as jy oorsee vlieg om vakansie te hou. Mense in Brittanje wat vibrators het, word gewaarsku om eers uit te vind wat ander lande sê as hulle dit wil saamvat met vakansie. In lande soos Maleisië, Thailand en die Maledive is dit verbode om seksspeelgoed in die land in te bring. Die seksspeelgoed-spesialiste Carvaka vra mense om eers hulle huiswerk te doen voordat hulle oorsee gaan en hulle dildo’s en vibrators wil inpak. In Maleisië kan jy selfs tot drie jaar in die tjoekie daarvoor beland. –mirror.co.uk