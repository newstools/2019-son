NET meer as 90 skietmoorde in 145 dae. Dit beteken daar is gemiddeld minstens vier moorde per week gepleeg. Van die victims is onskuldige kinders wat op die verkeerde tyd op die verkeerde plek was. Volgens Son se snitch was daar 17 moorde in Januarie, 13 in Februarie, 18 in Maart, 22 in April en 21 tot en met 26 Mei 2019. Al hierdie moorde is gepleeg van Schauderville reg deur tot Qunu. Abnormaal Farouk Jeptha van die Concerned Citizens of PE Metro (CCPEM) sê die moorde het definitief toegeneem van verlede jaar af. “Die situasie is nie normaal nie – dis abnormaal. Mense kan nie meer kerk toe gaan nie, hulle kan nie gaan inkopies doen of hulle kinders winkel toe stuur nie. “Maar ons kort meer gemeenskapsleiers wat saamwerk – almal doen dit apart. “Die kerke is darem ook nou ingeroep en dis baie nodig. Sondag was daar ’n prayer meeting en dit gaan definitief nie die laaste wees nie. “Oplossings sluit in konvooie, marches en road­shows,” sê Jeptha. Volgens hom lei die sosio-ekonomiese toestande soos werkloosheid in die areas tot gangsterism. Wayne Jaggers, voorsitter van die Gelvandale-gemeenskapspolisiëringsforum (GPF), sê ook die probleem is dat daar nie eenheid is onder die gemeenskap nie. “Elkeen sit in sy eie hoekie en sommige mense wil op die wagon­ spring om hulleself op te lig. “Ek het self ’n seun verloor weens gang­ster­ism. Ons kort die gemeenskap se samewerking. “Ek stem ook nie saam met die mense wat Sondag met oop gewere in die straat geloop het nie – jy kan nie geweld met geweld beveg nie. “Die mense het geen re­spek meer vir die gereg nie en dis kinders wat kinders doodmaak. As petty crime nie gemanage word nie, sal dit in groter crimes verander.” Christian Martin, ’n Khoisan-aktivis, en ander aktiviste het verlede jaar meer as 75 houtkruise op verskeie plekke in die Northerns geplant as ’n hulpkreet en bewusmaking van die skietmoorde. Sedert April tot November 2018 is sowat 75 mense doodgeskiet. Die groep het tente buite die voormalige premier, Phumulo Masualle, se kantoor opgerig. Martin, wat in ’n houtkis geslaap het oral waar hulle gegaan het, sê dit is ’n burgeroorlog en self-inflicted genocide. “Dit ís ’n state of emergency en dis abnormaal. Ons kort presidensiële ingryping – so groot is die nood. “Ek is besig om regsadvies te kry oor ’n application aan pres. Cyril Ramaphosa, die polisieminister, Bheki Cele, en die nasionale polisiekommissaris, genl. Khehla Sitole, by die konstitusionele hof. “Ons wag ook vir ’n vergadering met die polisie om te hoor hoe hulle vorder met die prosesse vir die bou van ’n nuwe polisiestasie,” sê Martin. Hy meen die geweld traumatiseer die Northerns se inwoners. Hy sê mense se beweging word beperk en hulle reg op lewe en veiligheid geskend.