INWONERS van die Noord-Hollandse dorp Zwaag moes dié week op eiers loop weens ’n ongeluk. ’n Vragmotor het Maandag met hanekraai gerol en 15 000 liter eiergeel het in die straat beland, berig nu.nl. Dis onwaarskynlik dat die drywer hoenderkop was, maar hy het geen eiertjie te lê gehad oor die voorval nie. Die polisie sê niemand is beseer nie en die munisipaliteit het die eiergeel skrop-skrop opgeruim.