DIE owerhede krap nog kop oor die lyk wat Sondagoggend op Mnandistrand ontdek is. Die 28-jarige man het tussen bosse en ver van die see gelê. Hy het ’n sweater, top, onderbroek en een sokkie aangehad. Die polisie ondersoek ’n saak van moord. Dis steeds onbekend hoe die man om die lewe gebring is en hoe sy liggaam daar beland het. Leidrade Volgens Siyabulela Malo, ’n polisiewoordvoerder, het lede van die diens die lyk omtrent 09:15 gevind. Hy sê die omstandighede rondom die voorval word nog ondersoek. Niemand is al in hegtenis geneem nie. “Ondersoekbeamptes volg nog leidrade op sodat die verdagte of verdagtes gearresteer kan word.”