DIE sangeres Elwira Standili gaan die gehoor op 13 Julie in Goodwood weer met haar magtige stem bekoor. “Ek is baie opgewonde oor die konsert, want gospel lê my na aan die hart. Dit is my roots en die musiek is deel van ons mense se kultuur,” sê sy. Dit gaan ’n great show wees. Kry dus julle kaartjies vroegtydig. Die show se gaskunstenaars sluit Varonica Meyer, Geraldine Adams en Wilmot Fredericks in. Hulle gaan daarvoor sorg dat die show ’n aand sal wees waaroor julle nog lank gaan praat. Die konsert Elwira Standili Live vind plaas in die Hillsong Church by Kinetic Way 1, Century City, Goodwood. Die deure maak 18:00 oop en die vertoning begin 20:00. Die kaartjies kos R150 elk.