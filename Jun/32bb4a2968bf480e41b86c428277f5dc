Die Khoisan-aktivis wat kitsroem verwerf het na sy teenwoordigheid by verlede week se staatsrede laat hom nie afskrik met negatiewe kommentaar nie. Bradley van Sitters is nou nog meer vasbeslote om die Khoekhoegowab-taal met die volk te deel. Hy is aanvanklik geprys toe hy die eerste lofsanger word wat die taal gebruik. Dit het egter ook gelei daartoe dat hy deur sommige op sosiale media gekritiseer is, wie voel sy performance maak nie sin nie. Van Sitters het vroeër hierdie week aan News24 vertel die parlement moes lankal ‘n Khoisan lofsanger gehad het. “Ons is 25 jaar in demokrasie. Dit moes in (Nelson) Mandela se tyd al gebeur het. “Ons moes al die geleentheid gekry het om die Khoekhoegowab-taal in die parlement te hoor.” Hy voeg by: “Geen Khoi of San-taal is ‘n amptelike taal nie. News24 berig van Sitters het die regering nou aangespoor om iets te doen om die erfenis te bewaar. Van Sitter is tans ‘n lid van die taalkommissie van die Aboriginal/Xarra Restorative Justice Forum by die Universiteit van Kaaptad. Hy is ook ‘n mede-fasiliteerder van die Khoekhoegowab-taalkursus en gee klasse in gemeenskappe, regoor Kaapstad. Die Khoekhoegowab-taal is die oorspronklike taal wat gepraat is deur die eerste inwoners van die Kaap. Vandag is daar sowat 2000 sprekers van die taal in die Wes- en Noord-Kaap. Volgens die Wes-Kaapse departement van kultuursake is daar ongeveer 150,000 sprekers van die taal in Namibië en 200 in Botswana.