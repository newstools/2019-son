‘n Tienerseun sonder ‘n geldige lisensie en sy pa het gister in die hof verskyn. Dit kom na hy met sy pa se bakkie 'n ongeluk gemaak het, waarin nege leerders beseer is. Die graad 12 seun van Mohlatlego Machaba Hoërskool in Ga-Motupa buite Tzaneem het glo beheer oor die voertuig verloor en in die groep leerders gebots. Kol. Moatshe Ngoepe, ‘n polisiewoordvoerder, sê: “Daar is ‘n 14-jarige seun dood in die ongeluk en ag ander is ernstig beseer.” Die 18-jarige verdagte staar aanklagte van strafbare manslag, bestuur van ‘n onpadvaardige voertuig en bestuur van ‘n voertuig sonder ‘n geldige bestuurslisensie. Ngoepe voeg by: “Sy pa, wie die eienaar van die voertuig is, word ook aangekla da thy toegelaat het dat iemand ‘n voertuig bestuur met die wete dat die persoon nie ‘n geldige bestuurslisensie het nie.”