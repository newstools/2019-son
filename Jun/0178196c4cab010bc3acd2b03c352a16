HULLE koester ’n wrok en is kwaad. So sê die lawyers van Elgershin Goliath (30) en Shelton Malgas (26) in hulle onderskeie slotbetoë oor die twee sleutel-staatsgetuies in die moordverhoor. Goliath se lawyer, Robin O’Brien, het gister gesê die eerste staatsgetuie het vroeër getuig Goliath was nie op die misdaadtoneel nie. Hierop het waarnemende regter Nicholas Mullins aan O’Brien gesê die getuie het nie gesê Goliath was nie op die toneel nie, maar dat sy hom nie op die toneel gesien het nie. Dis toe dat O’Brien sê die hof moet eerder meer re­liance plaas op die persoon wat actually op die moordtoneel was – in dié geval die eerste staatsgetuie. Die tweede staatsgetuie het vroeër getuig hy het Goliath die betrokke oggend in die straat sien op en af stap. Volgens O’Brien moes die eerste staatsgetuie egter tog gesien het wat die tweede staatsgetuie gesien het. Hierop sê Mullins die tweede staatsgetuie was gefokus op die scene, terwyl die eerste staatsgetuie op pad was huis toe toe die skote begin klap. O’Brien sê die hof mag nie na die tweede staatsgetuie se getuienis op sy eie kyk nie. Hy sê die prentjie wat die eerste getuie geskets het, verskil in ernstige aspekte met die prentjie wat die tweede getuie geskets het. Volgens hom is dit hoogs onwaarskynlik dat die eerste staatsgetuie nie Goliath in die straat gesien op en af stap het nie. O’Brien wou ook weet hoe dit moontlik is om te sê wie geskiet het en wie nie as sommige van die ouens guns gehad het en sommiges geskiet het en ander nie. Volgens O’Brien kon die tweede staatsgetuie in die lig hiervan nie sien dat Goliath ’n skoot gevuur het nie. Die lawyer het die hof gevra om die twee staatsgetuies se selferkende woede in ag te neem. Volgens O’Brien was Goliath se alibi spontaan en het hy nie gehuiwer om vrae te beantwoord nie. Malgas se lawyer, Peet Schoonraad, verwys na die twee sleutel-staatsgetuies as subjektiewe witnesses. Hy sê as dit nie vir die aanval op hulle huis was nie, kon hulle getuienis as objektief beskou word. Volgens Schoonraad het albei die staatsgetuies erken hulle was kwaad. Schoonraad sê die twee staatsgetuies wil wraak neem op die mense wat hulle dink verantwoordelik is vir die aanval op hulle huis. Hy sê die twee staatsgetuies neem aan Malgas was betrokke by die skietvoorval. Dis omdat hy hom – ná die skietvoorval – op die toneel plaas en die feit dat hulle (die twee staatsgetuies) hom aansien vir ’n gangster. Nealon Redhouse en Deon Harmse se lawyer, Kaya Saziwa, het die hof gevra om sy kliënte nie skuldig te bevind aan sameswering om moord te pleeg nie.