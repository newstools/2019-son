DIE man wat op ’n 45-jarige vrou en haar kinders losgebrand en die gewonde ma daarna twee keer verkrag het, is gister op 17 klagte skuldig bevind. Regter Olav Ronaasen het Sebenzile Simane (32) in die Baaise hooggeregshof skuldig bevind op ’n klag van huisbraak met die doel om te roof en twee klagte van roof met verswarende omstandig­hede. Hy is ook skuldig aan vyf klagte van ontvoering, die onwettige besit van ’n wapen en ammunisie en twee rape-klagte. Daarby is hy skuldig aan poging tot verkragting, ’n klag wat verband hou met die dwing van ’n kind om ’n seksuele misdryf te sien en vier klagte van poging tot moord. Aangeval Die skuldigbevindings spruit uit ’n voorval in Februarie verlede jaar op ’n plaas buite die Baai en een in Patensie in Maart verlede jaar. Op die plaas het Simane ’n vrou en haar drie minderjarige kinders in hulle huis aangeval. In Patensie het Simane die 46-jarige Doris Mke­tshani ook in haar huis geteiken. Ronaasen het gister gesê ten spyte van die ordeal wat die ma deurgemaak het, was haar getuienis maklik om te volg. Volgens hom staaf die forensiese bewyse die vrou se getuienis. Hy het gesê haar getuienis dat Simane voorheen ’n seisoenwerker op hulle plaas was, is gestaaf deur die getuienis van die plaasvoorman, Patrick Davids. Volgens Ronaasen was die ma ’n indrukwekkende getuie. Hy het gesê sy het glad nie gesukkel om die gesteelde items te identifiseer wat ná die aanval teruggevind is nie. Volgens Ronaasen was die ma ook in staat om te sê die boxer shorts wat Simane die aand van die voorval aangehad het, is identies aan dié een op ’n foto wat deur die polisie geneem is. Ronaasen het gesê hy aanvaar haar getuienis. Voorts het die regter gesê Mketshani, wat net so ’n verskriklike ordeal deurgemaak het, was ’n ewe indrukwekkende getuie. Hy het gesê ten spyte van die hel waardeur sy is, was sy geloofwaar­dig. Die regter het ook haar getuienis aanvaar. Ronaasen het gesê die weergawes van die staats­getuies in die saak was hoogs geloofwaardig en grotendeels onbetwis. Volgens hom strook hulle getuienis met dié van die ma en Mketshani. Ronaasen het beslis Simane se getuienis oor sy DNS was on­samehangend en onverstaanbaar. Volgens hom kon Simane nie eens verduidelik hoekom DNS hom met die twee voorvalle verbind nie. Ronaasen het voorts gesê die oortreder het niks aan die hof voorgehou wat sy getuienis kon staaf nie. Die hof het Simane se getuienis verwerp as iets wat nie redelik moontlik waar kan wees nie. Ronaasen het gesê Simane het by die gesin ingebreek met die doel om hulle hul vryheid van beweging te ontneem. Hy het bygevoeg die manier waarop Simane die minderjarige dogter gedreig het, was barbaars en wreed. Volgens Ronaasen het die ma se mental strength verhoed dat die jong meisie liggaamlike beserings opdoen. Hy het gesê die sielkundige letsels van die voorval sal die meisie ongetwyfeld bybly. Mketshani is ook in die privaatheid van haar eie huis wreed aangeval, het Ronaasen gesê. Die regter het Simane unfit verklaar om ’n vuurwapen te besit. Hy het ook gelas dat Simane se besonderhede opgeteken word in die nasionale register van seks-oortreders. Simane word vandag gevonnis.