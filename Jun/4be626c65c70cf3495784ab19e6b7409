JOSÉ Mourinho stel glad nie belang daarin om ’n sokkerklub te coach wat met negende plek tevrede is nie. Die Portugees wat in Desember deur Manchester United afgedank is, word genoem in verband met die vakante pos by Newcastle United. Rafa Benítez het vroeër die week as coach bedank nadat hy en die klub nie kon ooreenkom oor sy demands in ’n nuwe kontrak nie. Mourinho soek nog ’n nuwe­ job, maar sê hy sal nooit belangstel om ’n klub te coach wat nie kan worry of hy titels wen of nie. In ’n video van Daily Mail sê die Special One: “Ek speel om te wen. As ek nie wen nie, dan is dit ’n probleem vir my, die speler, die klub en die struktuur. “Ek het ’n projek nodig waar ek voel ek kan speel om te wen. “As iemand my ’n wonderlike kontrak vir 10 jaar gee net om in die boonste helfte van die log te eindig, dan is daai job nie vir my nie.” Newcastle se soektog na ’n nuwe coach duur voort.