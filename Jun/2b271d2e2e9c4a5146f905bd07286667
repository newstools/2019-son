TWEE kinders is onder die vier mense wat Saterdagaand in Willowvale doodgeskiet is. Kapt. Jackson Manatha, ’n polisiewoordvoerder, sê die voorval het in die dorpie Dadamba gebeur. Al vier slagoffers is in hulle bolyf geskiet en op die toneel dood. Die victims is uitgeken as Thuna Blayi, ’n 79-jarige man, Noyebanye Bobo, ’n 45-jarige vrou, Olwam Bobo, ’n 9-jarige seun en Anathi Bobo, ’n 8-jarige meisie. Manatha sê die motief vir die moorde is nog nie vasgestel nie. ’n Spesiale taakspan is aangestel om dit te ondersoek.