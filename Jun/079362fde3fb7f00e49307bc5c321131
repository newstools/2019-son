Ses verdagtes is hierdie
week gearresteer vir die besit van dele van 'n spoorlyn; sleepers en skroewe ter waarde van sowat R93,000 deur Grabouw polisie. Die 5 mans en ‘n vrou,
van tussen 27 en 42, is naby die Steenbras dam aangekeer. Beamptes van die Hottentots
Holland natuurreservaat het twee voertuie naby die spoorlyn opgemerk. Die
polisie is inkennis gestel en die verdagtes is gearresteer. Die groep is aangekla
vir die besit van vermoedelik gesteelde eiendom. In ‘n verklaring sê die
polisie: “Die lede van die natuurreservaat word geloof vir hul vinnige optrede. “Daar was ‘n trein
geskeduleer om daardie spoorlyn te gebruik maar is gekanseleer om ‘n ramp te
verhoed. Die skade van infrastruktuur lê die spoorvervoerstelsel lam met
duisende rande se skade en verlies aan inkomste vir pendelaars.”