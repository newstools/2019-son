IN DIE geval van Goodman Nobade (58), het regter Ga­yaat Salie-Hlophe gesê: “Jy het ’n huis met jou vrou gedeel. Dis dieselfde plek waar sy veilig moes wees, maar waar jy haar vermoor en met messe uit haar eie kombuis opgesny het.” In Jason Rohde sowel as Nobade se saak is beklemtoon hulle het hulle vroue, wat hulle vertrou het, aangeval en vermoor. En dan is daar Rob Packham. Die out en about ou by die swinger-klubs in Table View en met die dubbele lewe wat sy vrou, Gill, vermoor en in haar kar se boot verbrand het. Regter Elize Steyn het ook nie doekies omgedraai met dié emosielose karakter nie. Verlies Sy het Packham se dade as onverskillig, wreedaardig en skokkend beskryf. Wat Steyn opgeval het, is dat Packham nooit eens genoem het sy vrou se dood was ’n verlies vir hom nie. Rohde, Packham en Nobade het geen berou getoon nie. Salie-Hlophe het oor die killer-mans opgemerk: “In albei sake (Nobade en Rohde) is daar ’n ongelukkige man wat ontslae wil raak van sy vrou deur haar te vermoor en dan haar dood probeer versteek om die gereg te probeer vryspring.” Salie-Hlophe het in haar uitsprake ’n lansie vir vroue-gelykheid probeer breek. Sy het in die uitsprake genoem vroue moet immers gelykheid ervaar en dan sal hulle beskerming ervaar, wat menseregte en geregtigheid insluit.