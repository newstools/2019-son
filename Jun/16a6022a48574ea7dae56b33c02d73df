’N ERG gekrokte groep Stormers gaan die Sunwolves môre­ in ’n Superrugby-kragmeting op Nuweland aandurf. Damian Willemse, die opwindende jong heelagter van die Stormers, is die nuutste Springbok in die Stormers-span wat vir die res van die Superrugby-seisoen buite aksie gaan wees. Benewens Willemse (knie), is gesoute Bokke soos Eben Etzebeth (hand), die kaptein, Siya Kolisi (knie) en Pieter-Steph du Toit (skouer), sowel as Sikhumbuzo Notshe (enkel) almal op die krukkelys. Beman Die Blitsbok Seabelo Senatla (harsingskudding) is ook nie beskikbaar nie. Robbie Fleck, die afrigter van die Stormers, het gister bevestig Willemse – wat laas jaar losskakel en heelagter vir die Bokke gespeel het – sal vir vier weke buite aksie wees. In Willemse se afwesigheid, gaan Dillyn Leyds die laaste vesting beman, met Edwill van der Merwe en Craig Barry op die vleuels. Nog ’n Bok, Damian de Allende, sal ook nie vir die game beskikbaar wees nie. SUNWOLWES: Semisi Masirewa, Gerhard van den Heever, Josh Timu, Phil Burleigh, Hosea Saumaki, Hayden Parker, Jamie Booth, Ben Gunter, Shuhei Matsuhashi, Ryota Hasegawa, Tom Rowe, Mark Abbott, Conán O’Donnell, Jaba Bregvadze, Alex Woonton. BANK: Takuya Kitade, Masataka Mikami, Takuma Asa­hara, Yuya Odo, Masakatsu Nishikawa, Keisuke Uchida, Timothy Lafaele, Akihito Yamada.