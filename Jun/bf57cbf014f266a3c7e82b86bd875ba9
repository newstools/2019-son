TREINVERTRAGINGS en kansellasies het nou al so ’n algemene verskynsel geword dat dit nou al selfs die salarisse van honderde Metrorail-werkers raak. Die Passasierspoorvervoeragentskap van Suid-Afrika, oftewel Prasa, se hoofkantoor in Pretoria het gister ’n kennisgewing aan al sy werkers in die land gestuur. DaarIn word verduidelik dat daar ’n delay is met die betaling van hulle salaris vir dié maand. Die notice lees: “Die bestuur wens dringend te kommunikeer dat daar weens ’n onvoorsiene tegniese glitch ’n delay met die betaal van salarisse vir die maand van Junie 2019 is. “Dit beteken dat werkers se netto salarisse eers op 28 Junie pleks van 27 Junie sal reflekteer.” Dis slegs Prasa-hoofkantoor en Metrorail wat nie hulle salaris vandag gaan ontvang nie. Richard Walker, streek­bestuurder van Metrorail Wes-Kaap, het die kennisgewing bevestig. “Ek het dit nog nie gesien nie, maar het so ’n kennis­gewing ontvang. “Dit kom vanaf hoofkantoor en raak nie net vir ons in die Wes-Kaap nie, maar ook die res van die land.” Volgens die kennisgewing ondersoek die bestuur die saak sodat ’n herhaling daarvan in die toekoms voorkom kan word. Intussen moet werkers maar alternatiewe reëlings tref wat debietorders en ander uitgawes betref