AS JY nog nie egte Taiwanse kos getry het nie, kan jy dit dié naweek doen by die Taiwanse Fees in Kaapstad. En as jy dit al probeer het, gaan jy alle afsprake tussen 10:00 en 15:00 moet kanselleer om die fees Saterdag by te woon. Dit is eintlik ’n kultuurfees. So, dit gaan oor veel meer as net kos. Hoewel die inwoners van dié klein eiland Chinees is, het hulle ’n ryk kultuur van hulle eie. Die Taiwanse Fees is by die Chinese Skool in Liesbeeklaan in Observatory, reg langs die Wild Fig-restaurant. Toegang is gratis. So, kom met ’n leë maag en lê weg aan die lekker Taiwanse kos terwyl jy terselfdertyd meer van hulle kultuur leer.