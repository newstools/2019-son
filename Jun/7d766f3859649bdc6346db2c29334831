DIS verbluffend dat die Bafana Bafana-afrigter, Stuart Baxter, nie gebruik maak van die voormalige SA striker Mark Williams se dienste nie. Baxter het reeds talle oud-Bafana Bafana-spelers nader getrek om hulle ervaring met die nasionale sokkerspan te deel. Baxter het lede van die suksesvolle klas van 1996 ingespan wat die Afrikabeker teen Tunisië gewen het. André Arendse, Shaun Bartlett, en selfs Safa se tegniese direkteur, Neil Tovey, is ingeroep om hulle insig en kennis met die SA spelers te deel. Politiek Quinton Fortune is ook ’n kans gegee. Dis nie asof Williams ’n fly-by-night-geval is nie. Sy heldedade, die twee wendoele teen Tunisië in 1996, het SA se enigste sukses op die Afrika-kontinent verseker. Williams, wat deesdae uitsaaiwerk vir SuperSport doen, sê hy wil hom nie aan die politiek steur nie. “Het dit te doen met die land se sokkerbelange of sy ego?” vra Williams. “Ons moet die land se sokkersake eerste plaas. Soos ons kan sien, sukkel die span om goals te kry. “Ons is ook nie seker hoe Bafana by die Afcon in Egipte gaan vaar nie. Ek dink nie ons is heeltemal so goed voorbereid soos ons kan wees nie. “Maar ons moet Baxter support,” het hy bygevoeg.