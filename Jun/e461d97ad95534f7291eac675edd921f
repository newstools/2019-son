BONGO Nombiba, ’n Baaise raadslid, het sy laaste bid om uit die tjoekie te bly, verloor. Dít volg nadat die grondwethof sy aansoek om verlof tot appèl afgekeur het. Nombiba het hom tot dié hof gewend nadat hy in die Baaise handelshof skuldig bevind en tot vyf jaar tronkstraf gevonnis is weens bedrog. In hulle beslissing het die regters van die grondwethof gesê Nombiba se aansoek word van die hand gewys omdat dit nie onder dié hof se regterlike mag val nie. Boonop het die ag regters almal bevind daar’s anyway geen moontlikheid op sukses vir Nombiba se aansoek nie. Nombiba, die ANC-raadslid in wyk 20, is in Maart 2018 skuldig bevind op klagte van bedrog en geldwassery. Dít volg nadat hy R20 000, wat vir ’n gemeenskapsprojek bedoel was, gepocket het. Nombiba was drie maande in die St. Albans-gevangenis voordat hy vrygelaat is op borgtog, hangende die uitslag van sy eerste aansoek om appèl.