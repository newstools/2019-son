’N ENKELMA van Kaapstad het baie meer gekry as wat sy gevra het. Die 33-jarige Thabisa Xhelithole het Sondag Twitter as al uitweg gesien toe sy nie geld gehad het nie en nie haar bure wou lastig val nie. Sy het op Twitter gepost en gevra of iemand dalk vir haar ’n prepaid elektrisiteit voucher van R10 kan koop. Waarby sy ’n foto van haar meter as bewys dat daar geen krag op is nie, gesit het. Min het sy verwag dat mense dadelik vir haar krag sal koop. Sy het vouchers wat wissel tussen R30 en R100 ontvang. Teen gister het ’n dankbare Thabisa duisende eenhede gekry van mense wat omgee. Mense het sommer ook geld geskenk om haar seun se skoolgeld te betaal. “Ek is baie verbaas. Ek kan nie glo wat met my gebeur nie,” het sy aan News24 vertel. Haar oorspronklike tweet is meer as 6 000 keer geretweet. – News24