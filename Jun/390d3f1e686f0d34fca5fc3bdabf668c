DIE Suid-Afrikaanse rapper Mthembeni Ndevu, ook bekend as Emtee, was dié naweek in die nuus, maar om die verkeerde rede. Emtee (26) het sy kar na bewering ’n tweede keer binne twee weke ge-crash, en ook ’n tweede keer van die toneel gevlug. Hy het die ongelukke glo ook nie by die polisie aangemeld nie. En sy agent sê net niks. Emtee was ook in die nuus oor hy glo agterstallig was met sy water- en elektrisiteitsrekening. Die ou skuld ’n moerse R100 000 vir munisipale dienste by sy huurhuis in Midrand. – Sunday World