HULLE vat lekker gat van skinderbekke wat met stories rondloop dat hulle nie meer saam is nie. Die oorsese skinderblad In Touch Weekly het ’n storie gepubliseer dat Ashton Kutcher en Mila Kunis uitmekaar is. Die akteurs wat in 2015 getrou het, het dié fake gerugte die nek ingeslaan deur ’n video van hulle in die sosiale media te laai waarin hulle gat maak van die stuk. Ashton skryf in die byskrif van die video: “Dis seker maar verby @intouchweekly. Dalk gaan my vrou volgende week ’n tweeling hê. Vir die derde keer. Maar wie tel dan nou nog?” In die begin van die video lees Mila die berig aan haar hubby en sê: “Ons is nie meer saam nie.” Dan sê Ashton: “Goeie genade! Regtig? Wat gaan ons doen!?” Sy gee dan die rede hoekom hulle luidens die tydskrif uitmekaar is: “Ek het gevoel jy versmoor my.” En Ashton grap: “Ek was net te voorbarig, of hoe?” Mila lees dan verder en sê vir haar hubby sy hulle twee kinders, Wyatt (4) en Dimitri (2), gevat. Ashton trek dan sy asem diep in en sê ewe geskok: “Jy het die kinders gevat!? Ek kry nie meer die kinders nie?” Ek is bly die twee het darem nog so ’n great sin vir humor. Dis wat jy kry as van akteurs gat maak – ’n lekker snaakse scene!