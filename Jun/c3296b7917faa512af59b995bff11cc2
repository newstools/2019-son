DIE Bulls het die
Lions op Loftus Versfeld behoorlik afgeslag deur met 48-27 te wen. Die manne van
Pretoria het nou deurgedring na Superrugby se uitklopfase en pak die Hurricanes
volgende Saterdag in Wellington. Die Bulls, wat
rustyd 31-19 voor was, het 'n allemintige sewe drieë gedruk teenoor die twee
van die Lions. Om spelers in die
wenspan uit te sonder is 'n moeilike taak, maar die flank Marco van Staden was
'n monster in die losspel. Hy het nou
feitlik vir seker sy plek in Rassie Earmus se Springbok-groep vir die
Wêreldbeker-toernooi in Japan bespreek. Van Staden is ook
welverdiend as speler van die wedstryd aangewys. Die slot RG
Snyman, die flank Hanro Liebenberg en die agsteman Duane Vermeulen was almal
helde in die oorwinning, terwyl Handre Pollard op losskakel 'n ware
kapteinsbeurt gespeel het. Die senter Burger
Odendaal en die regtervleuel Cornal Hendricks was ook kookwater.  Bulls - drieë: Hanro Liebenberg (2), Lizo Gqoboka, Burger Odendaal, Cornal Hendricks, Handre Pollard, Manie Libbok; doelskoppe: Handre Liebenberg (5); strafdoel: Liebenberg. Lions - drieë: Hacjivah Dayimani, Cyle Brink; doelskop: Elton Jantjies; strafdoele: Jantjies (4).   