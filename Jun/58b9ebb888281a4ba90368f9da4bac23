CALLIES is vir eers van hulle troon geskop in die Port Elizabeth Football Association (Pefa) se Premierliga ná ’n onverwagte nederlaag van 1-3 teen die Munisipaliteit. Callies word bo-aan die log met Chippa United vervang (net met doeleverskil) nadat hy PE Homerovers 7-0 verneder het. Callies se breier, Kurt Petersen, sê die tweede ronde van die liga skop eers volgende week af. “Ek dink ons is onkant gevang deur die Munisipaliteit. “Ons het ook wel baie beserings en spelers wat uit was as gevolg van siekte,” het Petersen gesê. Hy sê sy spelers was só siek, hy kon nie eens ’n volledige bench bymekaarskraap nie “Dit sal hopelik volgende week beter wees, maar ons is nie haastig nie. Ons moet steeds teen Chippa speel.” Die Pefa-uitslae is: Old Grey 2, Madibaz 2; Chippa 7, PE Homerovers 0; Munisipaliteit­ 3, Callies 1; PE Defence 1, Acemates 0; Forresters 4, Hearts 0.