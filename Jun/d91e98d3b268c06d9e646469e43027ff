ENGELAND sal nooit die beste rugbyland word as klubs so baie seggenskap in besluite het nie. Só sê Eddie Jones, coach van die Rose, oor hoekom sy span so wisselvallig is. In sy eerste twee seisoene het Jones die Engelse gehelp om twee keer die Ses Nasies te wen, net vir die span om laas jaar agteruit te boer. Dié jaar was daar ’n verbetering, al het Wallis die Ses Nasies gewen Jones meen vir ’n land met so baie geld en spelers, moet die Engelse gereeld onder die voorste spanne wees. “Ek het altyd gedink ek kon iets beter kom verrig. Toe begin ek hier werk en besef hoekom hulle so sukkel. “Dis ’n moeilike job, want jy is in die middel van ’n oorlog tussen klubs en die RFU – en dan word jy boonop vir alles blameer,” het Jones aan The Times gesê.