DAAR was ’n moontlike deurbraak in die saak van Pretoria se Nagsluiper, wat al talle hawelose mense vermoor het. ’n Verdagte is gearresteer in verband met ’n mesaanval vroeër vanjaar op ’n bosslaper in Magnoliapark, Muckleneuk. Kapt. Kay Makhubele het aan News24 bevestig die man sou Vrydag in die Pretoria-landdroshof verskyn op aanklag van poging tot moord. Die hof het die saak egter uitgegooi. Die cops het hom opgespoor nadat hulle met die hawelose man gepraat het wat die aanval oorleef en ’n saak aanhangig gemaak het. Intussen is die lyke van drie van die Nagsluiper se slagoffers geïdentifiseer, het kapt. Mavela Masondo, polisiewoordvoerder, aan News24 bevestig.