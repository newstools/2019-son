DIT lyk asof Claudio Ranieri maar net nie kan wegbly van sokkerafrigting in Engeland nie. Aan Sky Sports is gesê Ranieri smaak om by Newcastle United te coach. Die Magpies is op soek na ’n replacement vir Rafa Benítez, wat die klub Sondag gaan verlaat. Ranieri was die afrigter van Leicester City toe dié span in 2015-’16 die Engelse Premierliga-titel gewen het. Die Italianer het egter die afgelope seisoen as coach­ van Fulham geflop. Hy is afgedank, maar was vinnig weer in die coach­ing-stoel by die Italiaanse klub Roma, al was dit dan net tot die einde van laas seisoen. Ranieri is nie die enigste bekende wat belang stel om by die Magpies oor te neem nie. Giovanni van Bronck­horst is nog een. Die Nederlander wat 107 keer vir die Oranje gespeel het, het onlangs sy job as coach van Feyenoord gelos. Hy het Feyenoord in die 2016-’17-seisoen na die Eredivisie-titel gehelp – die klub se eerste titel in 18 jaar.