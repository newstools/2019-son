SHO Madjozi se foon het uiteindelik ophou lui nadat die hele wêreld haar wou gelukwens met die BET-prys wat sy Maandagaand los­geslaan het. Gelukkig vir ons het dít haar tyd gegee om foto’s van die glitsy aand online te post. Die Tsonga-rapper het ’n hele reeks foto’s van haar saam met Cardi B getwiet. Cardi B is dié aand self met twee BET-beeldjies huis toe. Volgens die “Huku”-sangeres het die Amerikaanse rapper na haar toe gekom en haar persoonlik gelukgewens met haar aanwysing as beste internasionale newcomer van die jaar. ’n Opgewonde Sho het in die foto’s se caption geskryf: “Dit was regtig so dope dat Cardi my kom congratulate het. Ek hoop ek het vir haar behoorlik dankie gesê, want ek is was nog baie excited oor my prys.”