SWELLENDAM. – Die vermeende serial killer Brian Mudyana (32) het gister weer in die plaaslike landdroshof verskyn. Die “son of God” – soos dié Zimbabwiër hom by sy eerste hofverskyning aanSon voorgestel het – het weer deftig uitgevat met sy Bybel in die hand in die beskuldigdebank gesit. Gister het die hof besluit die saak gaan aan die direkteur van openbare vervolging oorhandig word. Mudyana word van moord aangekla. Luidens ’n polisieverklaring word Mudyana positief met vyf moorde verbind. Hierdie moorde is van 2016 tot vanjaar op verskeie plekke in die Wes-Kaap gepleeg. Drie van die moorde is in Swellendam gepleeg en die ander in De Doorns en Mosselbaai. Die bewering is dat Mudyana nog mense in hierdie tydperk vermoor het. Die polisie is nog besig met hulle ondersoeke om presies vas te stel of Mudyana ook met ander moorde verbind kan word. Die meeste van die slagoffers was jong vroue. Die mees onlangse slagoffer was ’n man. Die slagoffers is met messe aangeval en doodgesteek en dit wil ook voorkom asof van die vroue verwurg is. In hierdie stadium kan die cops nog nie sê wat die motief vir die moorde was nie. Die saak is tot Maandag 15 Julie uitgestel.