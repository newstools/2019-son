’N FIKSE meisiekind van Montreal in Kanada het by ’n event in Illinois, Amerika, ’n nuwe Guinness-wêreldrekord opgestel deur 4 uur en 20 minute lank in die plankposisie uit te hou. Dana Glowacka, ’n joga-instrukteur, het die heel eerste International Plank Training Conference in Naperville bygewoon toe sy Maria Kalimera se rekord vir vroue (3 uur en 30 minute) verpletter het. Glowacka sê sy’t in 2016 vir die rekord begin oefen. Sy kon haar eerste poging om die plank te doen, net vier minute lank volhou. – UPI