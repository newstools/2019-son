EK HET julle mos gesê sy is gaga oor Bradley Cooper. Lady Gaga het voorheen heftig ontken daar’s enige romanse tussen haar en haar medester van A Star Is Born. Maar as jy, nes ek, jou ore aan skinderstories uitleen, weet jy die tweetjies maak lekker ogies vir mekaar. Bradley en Irina Shayk se break-up het net olie op die jol-vuur gegooi. Ingeligtes het aan Cosmopolitan geskinder dat daar tog ’n rokie trek. ’n Informant verklap: “Hy het ’n groot en oorweldigende connection met Gaga, maar of dit ’n ware liefdesverhaal gaan word, is nog te vroeg om te sê.” Die persoon beweer dat dié connection met Gaga veroorsaak het dat Irina die pad gevat het. “Hoewel daar niks romanties tussen Bradley en Gaga aan die gang was in die tyd toe hulle getoer het om die fliek te promote nie, was dit moeilik vir Irina om te deal met al die stories wat die ronde gedoen het.” Ons hou julle fyn dop, Bradley en Gaga ...