DIE internet lag hom klaar vir Gabrielle Union se shady baby en haar streke. Die aktrise en haar baller-man, Dwyane Wade, se kleine Kaavia het haar eerste fight met ’n seun gehad – en mammie het dit natuurlik op video vasgevang. Die celeb-familie het tans ’n lekker tyd in Cannes, Frankryk, waar hulle vakansie hou. Die aktrise is nie skaam om haar bekkige dogtertjie se manewales aan die internet te wys nie. Die internet het selfs die baba met haar grootmens attitude, sommer “Shady Baby” gedoop. En die followers het nog liewer vir hulle Shady Baby geword toe Gabrielle ’n nuwe video van Kaavia share. Hierin probeer Kaavia aan ’n seuntjie se gesig en hare vat. Net toe die cutie haar hande op hom wil sit, beweeg die knapie gou weg. En Kaavia was glad nie hêppie daaroor nie. Toe skree en grom Shady Baby mos vir die klonkie. En hy gaan dit mos nie net so los nie en begin skree terug. Dié tweetjies skree toe heen en weer op mekaar dat die dak so ampertjies lig. En die internet is mal oor die video. ’n Fan antwoord op die video: “Sy leer sommer al vroeg in haar lewe dat mans nie luister nie. Sy het hom al vyf keer gesê om na haar toe te kom.” ’n Ander een laat hoor: “Dis oukei, Kaavia. Ons het al almal op ’n man geskree wat lig van kleur is.”