STUART Baxter se optimisme voor die Afrikanasiesbeker-sokkertoernooi (Afcon) is oorweldigend, om die minste te sê. Die breier van Bafana Bafana en sy troepe maak gereed vir die skouspel wat op 19 Junie in Egipte afskop. Suid-Afrika is in groep D geloot saam met Namibië, die Ivoorkus en Marokko. Dis ook die eerste keer dat Suid-Afrika onder Baxter aan ’n vername toernooi sal deelneem. Bafana het in 2003 onder Baxter gekwalifiseer vir die Afcon in 2004 in Tunisië, maar toe bedank hy net voor die toernooi. Verby Baxter verseg egter om hom uit te laat daaroor of dit die hoogste vlak van sy loopbaan as afrigter sal wees. Hy het aan die Citizen gesê: “Ek dink, eers wanneer die toernooi verby is, sal ek my report card indien. “Ek sien uit na die toernooi en is trots daarop dat ek Suid-Afrika daarvoor afrig. “Ek hét die span al vir die Afcon laat kwalifiseer, maar het toe bedank. “Dis waarom ek bly is ek is dié keer betrokke.”