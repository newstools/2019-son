‘n Wyksraadslid is Sondag naby eNgcobo in die Oos-kaap doodgeskiet. Volgens die polisie was die 59-jarige oppad huistoe, na hy iemand gaan aflaai het. ‘n Onbekende man het glo van nerens gekom en hom geskiet. Kapt. Namhla Mdleleni, ‘n polisiewoordvoerder, sê ‘n saak van moord word ondersoek. “Die polisie volg alle leidrade op en doen ‘n beroep op enigeen met inligting wat kan help om navore te kom.”