DIE moordverhoor van vier mans wat vir die skietdood van Donovan “Staal” Berry teregstaan, kon nie Woensdag voortgaan nie omdat een van die beskuldigdes siek gevoel het. Elgershin Goliath (27), Nealon Redhouse (21), Deon Harmse (25) en Shelton Malgas (26) is die beskuldigdes. Berry is op 3 Mei 2016 in Barberry-rylaan in die noordelike gebiede doodgeskiet. Gister het Goliath se lawyer, Robin O’Brien, aangedui sy kliënt voel olik. Volgens O’Brien was Go­liath by ’n dokter en het hy medikasie vir sy toestand gekry. Waarnemende regter N. Mullins het toe aan O’Brien gesê baie tyd het reeds in die verhoor verlore gegaan en nou is ’n hele dag verlore. Volgens Mullins verwag hy nie van die beskuldigdes om by die verhoor in te sit wanneer hulle siek is nie. Mullins het toe aan O’Brien gesê hy kan ’n bewys kry van die dokter wat Goliath besoek het sodat dit op rekord geplaas kan word. Die verhoor sal vanoggend hervat word.