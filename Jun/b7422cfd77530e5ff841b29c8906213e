Brandbestryders blus dalk vure, maar hulle het ook warm harte. ‘n Groep brandbestryders van Belhar het een van hul heldedade met ‘n goeie daad opgevolg. Op 1 Junie het Chantal Jansen met haar pap baba, Bronlyn-Lee, by die firestation ingehardloop gekom en hulp gesoek. Bronlyn-Lee, toe twee weke, het skielik net ophou asemhaal en begin blou trek. Die brandbestryders het die kleintjie gevat en die slym op haar borsie verwyder. Klein Bronlyn-Lee is op suurstof gesit en na ‘n paar minute het sy haar bewussyn herstel. Verlede Vrydag het Chantal die brandbestryders gaan bedank en was nie gereed vir ‘n groot verrassing wat op haar wag nie. Liesl George, een van die firefighters, het die ma se hart gesteel met ‘n verskeidenheid van klere en produkte vir die kleinding.