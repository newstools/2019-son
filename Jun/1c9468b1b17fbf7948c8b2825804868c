PRINS William het nie ’n homo­fobiese been in sy lyf nie. Die derra van drie sê as enige van sy kinders gay is, sal hy vas agter hulle staan. William het onlangs ’n draai gaan gooi by die Albert Kennedy Trust. Daar het hy meer geleer oor die kwessies waarmee die LGBTQ-gemeenskap sukkel en die dienste wat die charity aan die gemeenskap lewer. Dít net voor die jaarlikse Londense Pride-parade. Ek lees op The Juice die man van Katherine is in ’n bespreking gevra wat hy sou doen as hy moes uitvind een van sy kinders is homoseksueel. William antwoord toe: “Ek is heeltemal oukei daarmee.” Die hertog van Cambridge sê hy dink hieraan vandat sy kinders – prins George (5), prinses Charlotte (4) en prins Louis (1) – gebore is. “Ek wens ons het in ’n wêreld geleef waar dit (homoseksualiteit) normaal en cool is. “Veral vir my familie en die posisie waarin ons is, dit is waaroor ek net ’n klein bietjie bekommerd is.”