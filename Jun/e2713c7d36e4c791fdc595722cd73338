DIE beskuldigdes in die moordsaak van Kaithlyn Wilson hoor oor twee maande hulle lot. Dié vyfjarige meisie van Riebeek-Wes het die middag van Sondag 30 Julie 2017 buite haar ouerhuis verdwyn. Haar lyk is ure later, toegedraai in ’n wit laken, in ’n doringbos op ’n plaas gevind, nie ver van waar sy verdwyn het nie. Slot-argumente is vandeesweek in die Kaapse hooggeregshof aangehoor. Die beskuldigdes, Jonathan Heyns en August Swarts, sal op 22 Augustus die uitspraak hoor. Volgens die nadoodse ondersoek is Kaithlyn versmoor. Heyns was in ’n verhouding met die kind se ma, Yvonne, maar sy het hom kort voor die moord op Kaithlyn afgesê. Hoewel Heyns en Wilson op die oog af in ’n goeie verhouding was, het hy soms gedreig dat hy die kind sou leed aandoen. Heyns se lawyer het aan die hof gesê die woorde “ek sal jou doodmaak” is al miljoene kere deur lovers en ma’s teenoor hulle kinders geuiter, maar die bedoeling is nie altyd daar om die daad uit te voer nie. “Heyns se woorde moet in so ’n lig gesien word,” het die lawyer gesê. Oneerlik Swarts het getuig die dag van Kaithlyn se verdwyning was hy in die bosse saam met Heyns. Volgens hom het hy vullis gedump en hout gaan haal. Die hof het gehoor hy het die vullis weggegooi wat in ’n drom op ’n kruiwa was. Hy het aan die hof gesê die laaste keer dat hy die slagoffer gesien het, was by die winkel. Die staat voer aan Kaithlyn se liggaam was in die kruiwa en die beskuldigdes het in die bosse van haar liggaam ontslae geraak. Die hof het gehoor albei beskuldigdes was oneerlik in hulle getuienis en niks daarvan het sin gemaak nie. Dit het voorgekom asof Swarts Heyns se version gebruik het as sy eie. Die staat het gesê die saak teen die albei is sterk en vra dat hulle albei skuldig bevind word.