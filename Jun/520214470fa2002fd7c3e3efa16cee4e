VIRGIN Active het besluit om nie die jong man te vervolg wat sy mielie in een van die groep se gimnasiums gekielie het nie. Die gimnasium het gesê hy voel dis beter om die ou lewenslank te ban en vir sielkundige hulp te pos. Die spulse snaar (18) het laas maand in Stellenbosch een hand in sy broek gehad en met die ander ’n selfoonvideo gemaak van meisies wat squats doen. Dít min wetende dat hy sélf op kamera was. William Fullard, die man se lawyer, het gister by die Stellenbosch-hof gesê Virgin Active het besluit die riemruk-saak skiet tekort. Carla White, Virgin Active se woordvoerder, het bevestig hulle het met owerhede gepraat en hulle gaan die saak los. “Die nasionale vervolgingsgesag kan wel nog voorwaardes neerlê wat hy moet nakom as die saak teruggetrek word,” sê sy. Sy sê die maatskappy het dadelik die man vir lewenslank geskors toe die nuus breek. Hy mag nooit weer daar kom nie. – News24