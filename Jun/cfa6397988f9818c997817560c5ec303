’N VERMEENDE verkragter wat daarvan aangekla word dat hy ’n ma en haar drie kids in hulle huis op ’n plaas buite die Baai aangeval het, sê hy was tydens dié voorval in Kimberley. Sebenzile Simane (32) staan tereg op onder meer twee klagte van rape, vier van poging tot moord en vier van ontvoering. Simane het die 45-jarige ma in Maart laas jaar na bewering twee keer in haar huis verkrag. Hy word ook daarvan aangekla dat hy Dorris Mketshani op 6 Februarie verlede jaar in ’n afsonder­like voorval in haar huis in Patensie aangeval het. Bevriend Gister het Simane getuig hy het in Februarie en Maart verlede jaar op ’n plaas in Kimberley gewerk. Volgens hom ken hy Mketshani glad nie, maar is bevriend met haar man. Hy ontken hy het in die verlede met Mketshani en haar man gestry. Volgens Simane weet hy nie hoekom Mketshani sê hy het haar aangeval nie. Met betrekking tot die aanval op die ma en haar kids het Simane gesê hy het op 23 Maart verlede jaar uit Kimberley in die dorp aangekom waar die aanval gebeur het. Hy het ontken hy het op die vrou se huis geskiet en haar twee keer verkrag. Simane erken egter dis hy in die ATM footage wat geld uit die vrou se bankrekening onttrek het. Volgens Simane het sy pic so in die ATM footage beland: ’n Vriend van hom wat hom R12 000 geskuld het, het ’n bankkaart aan hom gegee. Volgens hom het die vriend nie in daardie sta­dium kontant by hom gehad nie. Simane het gesê nadat hy die geld onttrek het, het hy die bankkaart aan sy vriend teruggegee. Volgens hom het hy aan die vriend gesê die geld wat hy getrek het, is nie die volle bedrag nie. Hy het gesê die vriend het hom meegedeel hy kan die res van die geld die next dag in Humansdorp onttrek. Volgens Simane het hy toe sy girlfriend gebel en het hulle klere vir hulle kind gaan koop. Hy het getuig hy is daarna na sy ouerhuis in Sterkspruit. Hy het verduidelik in 2016 het hy nie gewerk op die plaas waar die aanval gebeur het nie. Sy lawyer, adv. Jodine Coertzen, het hom toe gevra om te explain hoekom bankstate en ander bewyse gekry is dat hy wel op dié plaas gewerk het en daarvoor betaal is. Gesoek Hierop het Simane geantwoord hy het vroeër sy ID vir ’n werklose vriend geleen om vir hom werk te gaan soek. “Ek weet nie waar hy oral werk gesoek het nie.” Simane ontken hy het op die plaas gewerk. Oor die teenwoordigheid van sy DNS in die huis in Patensie het hy gesê die polisie “het dit moontlik gemaak” dat sy DNS daar gevind is. Met betrekking tot sy DNS in die ander voorval het hy gesê hy was nog nooit op daardie plaas nie. Volgens Simane is hy op 28 Maart 2018 in hegtenis geneem. Hy het getuig toe die polisie hom gesearch het, het hulle ’n selfoon, bank-kaart en charger in sy besit gevind. Volgens hom het hy nie die klere aangehad nie wat die cop wat vroeër getuig het, beweer het hy met sy arrestasie aangehad het nie. Hy het gesê hy het die betrokke klere wel aangehad toe pics van hom by die polisiestasie geneem is. Volgens hom het die polisie gesê hy moet die klere aantrek. Hy het gesê nadat die pics geneem is, het die cops die klere gevat en in ’n sak gebêre. Adv. Megan September-Qatana kla aan.