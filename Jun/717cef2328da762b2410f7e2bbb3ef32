NOUDAT die lede van die Me Too-beweging vuilgat Hollywood-mans dophou, vat Keanu­ Reeves g’n kanse nie. Nie dat dié ordentlike akteur se naam in dieselfde asem as vieslike Hollywood-varke soos Kevin Spacey, Bill Cosby, Harvey Weinstein en R Kelly genoem kan word nie. Daai is roofsugtige manne wat vroue (en outjies) om elke hoek en draai seksueel uitbuit. ’n Fan van Keanu wys op Twitter uit dat hy glad nie aan ’n vrou raak wanneer sy met hom vir ’n foto pose nie. Die fan @KemziLinzi het ’n hele paar foto’s op Twitter gelaai waarin ’n mens duidelik kan sien Keanu wys doelbewus sy hand. By die kiekies skryf die fan: “LOL. Keanu vat nie kanse nie.” Heer Die twiet het viral gegaan en sowat 377 000 het dit gelike en sowat 80 000 het dit geretweet. Ek sien op The Juice die akteur se fans prys hom daarvoor dat hy so ’n heer is. Een fan sê: “Hy is eerbiedig en ek is hier vir daai.