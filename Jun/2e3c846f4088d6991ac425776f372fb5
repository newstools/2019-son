LION King? Nee, vergeet dit ... Queen B is die Lion Queen! Beyoncé en haar dogtertjie Blue Ivy Carter het die inter­net dié naweek so byna laat crash. Dis toe hulle­ in volle Lion King inspired uitrustings opgedaag het by Queen B se ma, Tina Knowles, se jaarlikse Wearable Art Gala in Santa Monica. Queen B het gedink haar en Ivy Blue se Lion King outfits is perfek vir die tema van die Gala vanjaar – “A Journey to the Pride Lands”. Maar ons almal weet mos Beyoncé is eintlik ’n bleddie genius wat promosies en publisiteit­ betref. Leeukop Die sangeres en mammie van drie is mos die stem van Nala in die volgende weergawe van The Lion King. Queen B het asems weggeslaan in ’n blink catsuit met ’n ewe blink cape. Op die bors was ’n moerawiese leeukop met vere vir maanhare. Die uitrusting is spesiaal ontwerp deur die Libanese ontwerper Georges Hobeika, wat studios in Beiroet en Parys het. Blue Ivy het ’n asimmetriese geel rok met ’n bypassende kopstuk gedra. Dis mos nou in­genious bemarking vir die reboot van The Lion King, wat op 17 Julie uitgereik word.