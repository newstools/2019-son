DIE Stad Kaapstad hou die leisels van reg en orde vas. Volgens JP Smith, burgemeesterskomiteelid vir veiligheid en sekuriteit, het law enforcement in Desember 6 790 bottels drank (4 318 F) op strande en in ander openbare ruimtes gekonfiskeer – 20% meer as in 2017. Die verkeersdepartement het 260 wynryers by padblokkades gearresteer. Die metro cops het 77 dronk bestuurders toegekap. Dit is ook 20% meer as laas jaar dié tyd. Die projek Identikidz het op Boxing Day 39 000 kinders op 14 strande by hulle lys gevoeg. Van die 120 kinders wat op die strande van hul ouers geskei is, is 104 herenig. Maatskaplike dienste het die ander 16 versorg totdat hulle ook herenig is.