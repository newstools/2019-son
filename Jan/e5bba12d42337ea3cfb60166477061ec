KLUBKRIEKET in Nelson Mandelabaai se Premierliga word hervat met ’n grote in Uitenhage. Drie wedstryde word môre beslis. Die een tussen Uiten­hage en Gelvandale op die Muir Oval staan egter uit as die een wat dopgehou moet word. Dis twee goeie spanne en hoe hulle die onderbreking vir die feestyd gehanteer het, sal deurslaggewend wees. Omdat hulle lank laas gespeel het, is dit aanvanklik moeilik vir die klubs om hulle bes te doen. In sommige gevalle moet plaas­ver­van­gers aan die diep kant ingegooi word om waar te neem vir gereelde spelers wat nog nie beskikbaar is nie. Motherwell is tuis in aksie teen Old Grey en die PECC speel op St. Georgepark in Port Elizabeth teen Union.