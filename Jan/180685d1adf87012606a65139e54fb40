TWEE verdagtes is in die tjoekie nadat ’n buurtwaglid van Mitchells Plain gewond is toe sy in gangsters se kruisvuur beland het. Die cops het die twee verdagtes gevang kort nadat Shakeena Daniels (50) in Eastridge skrams agter die oor getref is. Die voorval het Maandag om en by 19:00 gebeur toe Daniels haar kinders by die taxi rank gaan haal het. Sy is na die daghospitaal geneem waar sy gestabiliseer is. Daarna is sy na die Groote Schuur-hospitaal oorgeplaas. Daniels is gisteroggend uit die hospitaal ontslaan en sterk tuis aan. Volgens lt. kol. Andrè Traut, ’n polisiewoordvoerder, is die eerste verdagte Maandagaand in Tafelsig gearresteer en die tweede een gisteroggend. Albei verdagtes het ongelisensieerde vuurwapens by hulle gehad toe hulle aangekeer is. Vinnig Traut sê: “Die anti-bende-eenheid het verskeie huise geraid op soek na die twee verdagtes. “Daar word nog ondersoek of die eerste verdagte by die skietvoorval betrokke was.” Abbie Isaacs, voorsitter van die gemeenskapspolisiëringsforum in Mitchells Plain, sê: “Die polisie het vinnig gereageer en die verdagtes is gearresteer. “Sy (Daniels) is skrams in die kop geskiet en is (gisteroggend) ontslaan. Dit kon soveel erger gewees het en ons is dankbaar sy lewe.” Die twee verdagtes sal binnekort in die Mitchells Plain- landdroshof verskyn. Hy is in die kop getref. Die voorval het om en by 21:00 in Dullesstraat gebeur. Nog ’n man is Sondagaand in The Hague, Delft, doodgeskiet. Volgens kapt. FC van Wyk, ’n polisiewoordvoerder, is die motief vir die moord nog onbekend en is niemand is al gearresteer nie.