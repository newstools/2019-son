MAURICIO Pochettino beweer dat Tottenham onder geen druk is om ’n nuwe striker aan te skaf in die plek van die beseerde Harry Kane nie. Kane, die kaptein van Engeland, is vir twee maande uit nadat hy ligamente in sy enkel beseer het. Pochettino het erken die af­wesigheid van die 25-jarige sterspeler van Spurs gaan sy span se vertonings affekteer. “Ek dink egter dit sal nie die mindset van die groep verander nie,” het die Pochettino uitgewys. Spurs, wat die derde posisie beklee met sewe punte agter die voorloper, Liverpool, kompeteer ook nog hierdie seisoen in ál vier kompetisies. Hulle pak Fulham vandag in die Craven Gottage-stadion in ’n Londen-derby. Daarna pak hulle Chelsea in die tweede van die semi van die Carabao Cup met ’n voorsprong van 1-0. Dan wag Crystal Palace in die FA Cup se vierderonde-stryd gevolg deur nog ’n stryd in die Champions League se ronde van die laaste 16 spanne teen Borussia Dortmund. Op ’n vraag of Spurs se Argentynse bestuurder onder druk is om Kane se posisie te vul, het hy gesê: “As een van die voorste strikers in Europa beseer is, gaan dit ons vertonings affekteer.” Bewus Pochettino verder uitgebrei: “Ons is altyd oop om ons groep te verbeter. “Ek dink egter nie dit gaan my onder enige druk plaas om nuwe spelers aan te skaf nie. “Ons is ook bewus daarvan dat die mark baie moeilik is op die oomblik. “En soos ek altyd aan julle verduidelik, as daar ’n speler is met die nodige gehalte wat waarde by ons kan toevoeg, is ons gretig om hom te koop, maar daar is niks nie.” – AP