DIE wenner van R28 miljoen in ’n PowerBall Plus-trekking het steeds nie vorendag gekom nie en loop die risiko om sy winnings te verloor. So het die Ithuba Na­tional­ Lottery Vrydag bevestig. Die wenner het tot 13 Februarie om sy ticket vir payout in te bring, anders gaan hy alles kwyt wees. Die ticket is in die Checkers in Die Parow-sentrum in die Kaap gekoop, het Times ­Live vroeër dié maand berig. As Suid-Afrika se ongelukkigste gelukkige persoon nie die geld opeis nie, sal die National Lotteries Distri­­bution Trust Fund die winnings vir welsynswerk aanwend. – News24