MARK Hay (47) van Somerset-Wes het gister in die Somerset-Wes-landdroshof verskyn op ’n klag van aanranding met die opset om ernstig te beseer. Die saak hou verband met die voorval Maandag by die larney Waterstone­ shopping mall toe ’n onskuldige vyfjarige seun met ’n mes in die bors gesteek is. Volgens die polisie was die kind saam met sy ma waar hulle inkopies gedoen het. Gekeer ’n Lang man het na hulle gestap, ’n mes uitgepluk en die kindjie in die bors gesteek. Twee security guards het die gesin te hulp gesnel en gekeer dat hy die kind verder steek. Hay is op die toneel in hegtenis geneem. By gister se verhoor het Hay baie verward voorgekom. Hy het om regshulp aansoek gedoen en die saak is tot Woensdag uitgestel vir borgtog­inligting. Hay word tans in die Pollsmoor-gevangenis aangehou.