Duisende word vandag in die Kaapsemiddestad verwag. Die Tweede Nuwejaarsdagvieringe deur die Kaapse Klopse gaan soos vorige jare sorg vir ‘n lekker jol in die Kaapse strate. Na verwagting sal sowat 50 groepe aan die parade vanaf Keizergrachtstraat in Distrik Ses tot Rosestraat in die Bo-Kaap deelneem. Die Tweede Nuwejaar tradisie strek oor meer as ‘n eeu. Tydens parade word daar in die strate gesing en dans. Tweede Nuwejaarsdag vieringe word kort voor 12 met die volkslied geopen en die fees gaan tot laataand duur. Tussen 60,000 en 100,00 mense word glo verwag by die jaarlikse event. 