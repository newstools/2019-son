JULLE, oor drie maande gaan die royal baba hier wees. Volgens die Daily Mail het Meghan, die hertogin van Sussex, weer ’n detail van haar swangerskap laat glip. Sy en haar koninklike man, prins Harry, het Maandag Birkenhead, Merseyside in Noordwes-Engeland, besoek. Hulle het hier saam met plaaslike organisasies gemingle. Die swanger Meghan is glo gehoor waar sy aan een van haar fans sê hoe ver sy in haar swangerskap is. Sy het glo aan die fan gesê sy is nou ses maande swanger. Aan ’n ander fan het sy gesê die royal baba gaan in April sy of haar opwagting maak. ’n Vorige keer het die voormalige Suits-aktrise ook ’n uitlating oor haar swangerskap gemaak. Sy het blykbaar aan iemand gesê dat hulle “amper daar” is. Meghan, laat val tog volgende keer asseblief iets oor jou ongebore kind se geslag.