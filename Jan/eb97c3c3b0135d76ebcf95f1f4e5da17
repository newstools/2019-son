DIE knap naatbouler Lizaad Williams en veelsydige Aviwe Mgijima is nader getrek vir die Cape Cobras se stryd teen die Knights in Bloemfontein. Ashwell Prince, breier van die Cobras, is vol vertroue dié spelers sal enorme bydraes kan lewer­ wanneer die twee mekaar in nasionale meerdaagse wedstryde aandurf. Kaptein Williams herwin sy plek in die span nadat Tladi Bokako in die Kapenaars se laaste wedstryd in die reeks teen die Warriors ’n enkelbesering opgedoen het. “Elke keer as Williams vir die Cobras speel, lewer hy 120%,” sê Dane Piedt, die Cobras se kaptein. Terwyl Prince sy kolwers loof vir die uitstaande bydraes, het hy die naatbouler Mthiwekhaya Nabe uitgesonder vir sy onlangse vertoning teen die gevaarlike Warriors. “David Bedingham het ’n honderdtal in sy tweede wedstryd vir ons aange­teken. “En Jason Smith het ’n briljante 90 lopies teen die Titans opgestapel en so ook Kyle Verreynne met goeie bydraes. Ons sal egter die intensiteit opskerp, want met elke wedstryd moet jy van meet af jou stempel afdruk,” het Prince gesê. Die Cape Cobra-groep is: Dane Piedt (k), Janneman Malan, Pieter Malan, David Bedingham, Aviwe Mgijima, Jason Smith, Kyle Verreynne, Mthiwe­khaya Nabe, Lizaad Williams, Dane Paterson, Simon Khomari, GF Linde, Zubayr Hamza.