DIE Strand het ’n rustige feestyd beleef wat bendegeweld betref. Die ou patroon van geweld is Vrydagaand egter voortgesit toe ’n 24-jarige man in Broadlands Park doodgeskiet en nog twee ernstig gewond is. Volgens kapt. FC van Wyk van die polisie het die voorval 25:50 op die hoek van Fink- en Daisystraat gebeur. Die oorsaak van die skietery is onbekend. Die polisie ondersoek ’n klag van moord en twee van poging tot moord. Oorlog Niemand is in verband met die voorval in hegtenis geneem nie. Son verneem dit hou met bendegeweld verband. Die Skombizo Kids, ’n nuwe bende, en die SOS’e is glo in ’n oorlog gewikkel. Die bendes het glo al Vrydagmiddag op mekaar begin skiet. Verskeie inwoners wat met Son gepraat het, sê dis hoog tyd dat die anti-bende-eenheid in die woongebied gedeploy word.