JUVENTUS is nie lus om te wag vir Arsenal se Aaron Ramsey nie. Sky Sports berig Ramsey het reeds ’n voorafkontrak met Juventus beklink om aan die einde van die seisoen by die Italiaanse klub aan te sluit. Maar die Old Lady se base wil nie meer so lank wag nie en wil die speler in die huidige transfer window na die klub bring. Juventus wil die verdediger Mehdi Benatia vir die Gunners aanbied sodat Ramsey se transfer moontlik gemaak kan word. Arsenal sukkel tans met baie beseerde verdedigers en kan dalk net Juventus se aanbod aanvaar. Met jong spelers soos Joe Willock en Emile Smith Rowe wat die nuwe Arsenal-baas, Unai Emery, beïndruk het, is daar oorgenoeg talent in die Gunners se middelveld. Emery sukkel egter nog met die span se verdediging en Benatia sukkel om gereeld speelkans in Italië te kry. Benatia, afkomstig van Marokko, is ’n ervare inter­nasionale speler en het reeds sy staal gewys by Bayern Munich in die Bundesliga. Hy het verskeie titels saam met dié Duitse spogklub gewen. – Goal.com