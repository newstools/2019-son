JA, WANNEER jy ’n celeb is, en die brat van ’n vrou wat eens een van die mooistes op aarde was, dan is dit amper ’n given dat jy gaan k*k aanvang. Volgens TMZ is Presley Gerber, wat die seun van Cindy Crawford is, vir dronkbestuur ge­arresteer. Die 19-jarige ou, wie se pa die sakeman Rande Gerber is, is glo Sondag omstreeks 04:00 in Beverly Hills aangekeer. Presley se lawyer, Scott Spindel, het aan TMZ gesê sy kliënt vat die klagtes teen hom baie ernstig op en hy sal die nodige stappe doen (wat dit ook al beteken). Presley, wat ook ’n model is wanneer hy nie gevang word vir dronkbestuur nie, word bestempel as “fashion’s new celebrity aristocracy”. (Wat de hel beteken dít!?) Hy was 17 toe hy sy debuut op die runway in 2016 gemaak het. Presley is ook die ambassadeur vir brands soos Calvin Klein, Dolce & Cabana, Balmain en Omega. Sy sussie, Kaia Jordan, is ook ’n model. (Mooi gesigte, leë koppe?)