MARK Hay (47), die man wat daarvan aangekla word dat hy op 14 Januarie ’n vyfjarige seun met ’n mes gesteek het, het gister weer in die Somerset-Wes-landdroshof verskyn. Die saak hou verband met die voorval toe ’n ma en twee kinders by die larney winkelsentrum Waterstone in Somerset-Wes gaan shop het. Hay het na bewering die seun in sy bors gesteek. Borgtog Gister het die staat nog ’n klag van aanranding by die klagstaat gevoeg. Dit hou verband met ’n saak waarin nog ’n kind na bewering deur Hay aangerand is. Borgtog is die beskuldigde geweier. Die saak is tot Donderdag 21 Februarie uitgestel.