’N TWEELING (4) van Kleinvlei is dood nadat hulle brandwonde opgedoen het toe die kamer waarin hulle was, aan die brand geslaan het. Die linge en nog ’n seuntjie het na bewering met ’n lighter in die kamer gespeel. Die tweeling se ouers, Melissa Johnson en Earl Eksteen, was gister nog nie gereed om met Son te gesels nie. Wasgoed Ejay en Mjay en nog ’n seuntjie het na bewering Vrydag in hulle ouma se huis met die lighter gespeel toe die brand ontstaan het. Volgens Theo Layne, ’n woordvoerder van die Stad Kaapstad se brand-en-reddingsdienste, was die kinders op die eerste vloer. Hy sê hulle ouma was buite besig om wasgoed op die draad te hang. “Die kinders het met die lighter gespeel en ’n bed aan die brand gesteek. “Al drie kinders het brandwonde opgedoen en is in privaat vervoer hospitaal toe geneem.” Layne het bevestig twee van die kinders is aan hulle wonde dood. Volgens ’n ingeligte het die kinders hulle in die kamer toegesluit voordat hulle met die lighter gespeel het. “Ek is nie heeltemal seker wat gebeur het nie, maar dit is wat ek gehoor het. Die ouers sal moet praat,” sê die persoon. By Son se derde besoek gister aan die tweeling se ouerhuis het die bitter hartseer ouers gevra of hulle vandag met Son kan gesels. Eksteen het gesê hulle moes gister nog eers weer hospitaal toe gaan om die ander kind wat wonde opgedoen het, te gaan besoek.