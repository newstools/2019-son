’N PA het verdrink toe die boot omgeslaan het waarin hy en sy kinders was. Dit het verlede Vrydag in die Swartvlei-meer tussen Sedgefield en Knysna gebeur. Volgens die NSRI het die pa (45) en sy kinders (16, 7 en 5) in George vakansie gehou. Hulle het vriende by die marina besoek. So 16:00 het hulle ’n boot gehuur om te gaan visvang. Craig Lambinon van die NSRI sê hulp is ontbied toe hulle teen sononder nog nie terug was nie. Die kinders is 20:30 gekry. Die pa se lyk is vroeg Saterdag gevind.