ROBBIE Frylinck speel dalk krieket in Bangladesj, maar hy maak seker daarvan dat die keurders van die Suid-Afrikaanse T20-span nie van hom vergeet nie. Frylinck (34), wat drie T20-wedstryde vir die Proteas gespeel het, is met sy veelsydige vertonings ’n sensasie in die Bangladesh Premier League (BPL). Hy het 88 lopies in vier kolfkanse vir die Chitta­gong Vikings aangeteken en was net een keer uit. Dit beteken sy gemiddeld op die oomblik is 88 lopies per beurt. Hy het dié lopies boonop blitsig op die telbord laat verskyn. Enigste Verder maak Frylinck se nege paaltjies in vier wedstryde hom een van die suksesvolste boulers in die BPL. Die voormalige Protea Rilee Rossouw is die enigste kolwer wat al meer as 200 lopies (230) in die BPL geslaan het. Rossouw, wat ’n Kolpakspeler is, speel vir die Rangpur Riders. Christiaan Jonker (Rajshahi Kings), David Wiese (Khulna Titans) en Cameron Delport (Chittagong Vikings) is die ander Suid-Afrikaners in die BPL. Hulle het egter nog nie behoorlik kans gekry om hul stempel af te druk nie.