TWEE mense is dood en honderde ander beseer in ‘n treinongeluk in Mountainview, in Pretoria. Netcare 911 sê met hul aankoms was twee mense ongelukkig oorlede en het twee ander kritieke beserings opgedoen en is per helikopter na ‘n hospitaal geneem. Volgens berigte het twee lokomotiewe gebots en een van die treine ontspoor. Sowat 200 passassiers het ligte beserings opgedoen. Die omstandighede wat tot die botsing gelei het is nog onbekend en sal ondersoek word. 