’N SPLINTERNUWE kans vir leer en jouself ontwikkel. Dít is wat op Sonlanders wag wanneer die People Upliftment Programme (Pop­Up) weer ’n life skills-opleidingskursus in die Baai gaan aanbied. Die nuwe program begin Maandag 08:30 en duur ses weke. Dié nie-regeringsorganisasie help Baaienaars reeds sedert April 2017. Die sentrum is geleë by die Laerskool Piet Retief in Sidwell. Louise van Heerden, hoofbestuurder, sê PopUp se visie is om lewens te verander en mense te uplift. “Ons glo vas transfor­masie moet holisties plaasvind. “PopUp bied dienste aan enige iemand wat in die Baai en omliggende gebiede woon – ongeag ras, kultuur, geslag en geloof. Praat “Die enigste vereistes is dat potensiële leerders (aan die sentrum) tussen die ouderdomme van 18 en 45 en werkloos is en geen toegang tot tersiêre onderrig het nie.” Leerders van PopUp moet ook Engels kan praat, lees en skryf. Van Heerden het verduidelik leerders begin met ’n verpligte Life Skills-program. In dié program leer leerders onder meer hoe om met hul persoonlike identiteit te deal, hoe om verantwoordelikheid vir persoonlike besluite in hul lewe te aanvaar, hoe om met probleme te deal en stres te hanteer, hoe om goals en planne vir hul lewe te stel en hoe om hul geldsake te bestuur. Ná die Life Skills-program beweeg die leerders oor na ’n drie maande lange Adult Education and Training-program (AET). Deur AET word mense touwys gemaak in byvoorbeeld funksionele Engels en wiskunde. Hierna beweeg leerders aan na ’n verskeidenheid programme. Registrasie Die volgende sessie Life Skills-klasse, sowel as die nuwe AET-klasse vir mense wat reeds Life Skills voltooi het, begin Maandag 08:30. Registrasie is reeds oop en geskied daagliks tussen 08:30 en 13:00 by die Laerskool­ Piet Retief by Suttonweg­ 174. Die registrasiefooi van R120 sluit alle skryfbehoeftes, boeke en ’n daaglikse ete in. Benewens die R120 moet leerders ’n afskrif van hul ID en ’n copy van hul hoogste kwalifikasie of geslaagde graad saambring. As jy graag nog inligting wil hê, kan jy PopUp gerus bel by 041 360 8941 of 072 699 3716, email stuur aan nmb@popup.­co.za of besoek die Facebook-blad POP­UP Nelson Mandela Bay.