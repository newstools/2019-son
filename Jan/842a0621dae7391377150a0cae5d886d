ANGELO Agrizzi, ’n voormalige grootkop van die omstrede maatskappy Bosasa, sê elke kontrak wat dié company onderteken het, was met omkoopgeld besmet. Dit was die tweede dag dat Agrizzi voor die staatskapings-kommissie getuig het. Hy was ’n paar jaar lank die baas van Bosasa totdat hy laat in 2016 bedank het. “Daar was geen kontrak wat nie met omkoopgeld besmet was nie,” sê hy. Ingedien Bosasa het laas jaar die nuus gehaal nadat dit aan die lig gekom het hy het R500 000 geskenk vir pres. Cyril Rama­phosa se veldtog om in Desember 2017 die ANC-president te word. ’n Video-opname wat Agrizzi ingedien het, is gister by die kommissie gespeel. Op die video kan gesien word hoe ’n voormalige Bosasa CFO, Andries van Tonder, ’n boks vol geld uit ’n sekretaris se kluis in die Bosasa-hoofkantoor haal. Op die video vat Van Tonder die boks en sit dit in die Bosasa CEO, Gavin Watson, se kluis. Watson sit in die video op sy lessenaar en langs hom is ’n direkteur van Bosasa, Joe Gumede. – News24