DIE Wes-Kaapse polisie soek rekrute (18-30 jaar). SA burgers met matriek kan aansoek doen. Aansoekers moet ’n rybewys hê, al sal 10% van die rekrute sonder ’n rybewys toelating kry. Hulle moet ’n gesonde gees en lyf hê. Hulle moet vaardig wees in twee ampstale (Engels moet een wees). Hulle moet bereid wees om die ampseed af te lê en opleiding te kry. Hulle mag nie tattoos hê wat sal wys in ’n someruniform nie. Hulle mag nie ’n kriminele rekord of hangende dissiplinêre sake teen hulle hê nie. Aansoekers moet in staat wees om ’n vuurwapen te besit en hulle liggaamsmassa-indeks (BMI) moet minder as 30 wees. Kry info en aansoekvorms by jou naaste polisiestasie. Aansoeke sluit op 18 Januarie.