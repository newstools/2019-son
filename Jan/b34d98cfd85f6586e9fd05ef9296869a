DÍT was Serena Williams op haar allerbeste! Williams het gister ’n skouspelagtige aanslag van Simona Halep, die wêreld se nr. 1-speler, afgeweer om deur te dring tot die kwarteindronde van die Australiese Ope Tennistoernooi. Sy het Halep in ’n rillerstryd met 6-1, 4-6, 6-4 geklop. Met dié sege kom die 37-jarige Williams nader aan die Austra­liër Margaret Court se rekord van 24 Grand Slam-titels. Sy gaan in die kwarteindronde teen die sewende gekeurde Karolina Pliskova van die Tsjeggiese Republiek te staan kom. Die sewemalige wenner van die Aussie Ope was ag weke swanger toe sy die laaste van haar 23 Grand Slam-titels in Melbourne Park gewen het. Nadat hy twee stelle agter was, het hy uiteindelik vir Pablo Carreño Busta van Spanje in ’n riller met 6-7 (8/10), 4-6, 7-6 (7/4), 6-4, 7-6 (10/8) uitoorlê. Dit is sy derde vyfstelstryd in Oz. – AP