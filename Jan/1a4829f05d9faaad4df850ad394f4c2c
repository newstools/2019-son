TELEVISIE gaan nooit weer dieselfde wees nie. Dit is met hartseer dat ons dié week gehoor het Johan Stemmet (66) gaan ná amper 28 jaar by Noot vir Noot sy mikrofoon ophang. Maar hoewel Johan nie meer die host gaan wees nie, is dit darem nie die dood van Katryn nie. Soos hulle sê, the show must go on. Die program gaan net ’n nuwe aanbieder makeer. Nou is die groot vraag wie Johan se flambojante hemde vol gaan staan. Noot vir Noot is ’n huishoudelike naam wat min mense ooit sal vergeet. En almal geniet die show se charismatiese aanbieder. Hopelik kies hulle ’n jong, dinamiese aanbieder wat sy tjops in die musiekbedryf ken. Dalk iemand soos Emo Adams? Of dalk Expresso se Katlego Maboe? Hy werk after all klaar vir die SABC ... Volgens Netwerk24 het Stemmet gisteraand sy voorlaaste verskyning as aanbieder van die show gemaak. Suid-Afrika se langste aaneenlopende game show het ons vermaak met 44 reekse en meer as 700 episodes. Johan het laas jaar op die Saftas ’n Lifetime Achievement-toekenning ontvang.