‘n Saak van brandstiging word ondersoek, na ‘n brand talle huise en geboue in Wupperthal buite Clanwilliam verwoes het. Kapt. FC van Wyk, polisiewoordvoerder, bevestig ‘n saak van brandstigting is geopen. Pres. Cyril Ramaphosa het intussen ook gesê hy is hartseer oor die brand wat sowat 200 dakloos gelaat en historiese geboue in die sendingdorpie vernietig het. Volgens die Weskusdistriks-munisipaliteit is 53 struktuure deur die brand vernietig. Onder die geboue wat in puin gelê is, is die Morawiese sendingstasie, die kliniek en ook die gemeenskapsaal. “Die land dink aan die mense van Wupperthal, wie verskriklike persoonlike verliese gely het, asook kulturele bates wat van belang is vir alle Suid-Afrikaners en veral die Morawiese gemeentes,”  sê Ramaphosa in ‘n verklaring. 