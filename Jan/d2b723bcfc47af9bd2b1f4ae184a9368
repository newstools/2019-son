DIE musikant en sanger Branton Charles is terug in die Moederstad nadat hy ses jaar in Europa opgetree het. Charles vertel hy het nuwe musiek. “Ek is baie opgewonde oor my nuwe single, ‘The Closest to Heaven’, wat laas jaar uitgereik is. “Dit spreek van liefde deur ’n persoon wat elke dag met jou is en deur ’n glimlag en aanraking die hemel nader bring aan jou.” Die liedjie word gereeld gehoor op Smile FM en Cape Talk. Die single is in die top-30 in Berlyn en word gereeld op Franse radio gespeel. Charles sê: “Ek sing al van kleins af en het geweet ek is gebore vir greatness en om mense goed te laat voel deur positiewe liedjies en musiek. Houding “As my lig skyn en ek ander kan inspireer, dan is ek ’n gelukkige persoon. Hy glo die regte houding en harde werk kan ’n mens ver in die lewe bring. Charles, wat met die musiekregisseur­ Mick Evans van Australië aan sy album gewerk het, is baie opgewonde. Hy sê hulle beplan om dit later dié jaar uit te reik.