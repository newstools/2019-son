MAC the Moose, ’n standbeeld van ’n Amerikaanse eland in die Kanadese stad Moose Jaw, was 31 jaar die heel hoogste (9,8 m). Totdat die Nore ’n silwer een tussen Oslo en Trondheim opgerig het wat 30 cm hoër is. Fraser Tolmie, mayor van Moose Jaw, en die publiek werk hard aan ’n plan om Mac weer die hoogste te maak. Die gewildste voorstel is om sy horings groter te maak. Hiervoor word nou hard geld ingesamel, want Tolmie sê Kanada se nasionale trots is in die gedrang. – UPI