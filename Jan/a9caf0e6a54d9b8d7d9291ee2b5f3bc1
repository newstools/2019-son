DIS ’n baie slegte idee om op ’n bom te gaan lê, het amptenare Donderdag vir ’n Neder­lander gesê wat een in sy tuin gekry het. Woensdagaand het die man by sy huis ’n bom uit die Tweede Wêreld­oorlog ontdek wat nog nie ontplof het nie. Hy het daarop gaan lê toe dit ’n fluitgeluid begin maak. Hy was te bang om op te staan toe dit stil raak en het met sy selfoon die owerhede gebel. Nadat bomopruimers so 01:00 opgedaag het, is ontdek die toestel is skadeloos. Die man is vir hipotermie behandel. Hy het drie en ’n half uur in die winterkoue gelê. – AFP