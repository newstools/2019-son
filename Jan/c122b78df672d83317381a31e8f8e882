DÍT was Serena Williams op haar allerbeste! Williams het gister ’n skouspelagtige aanslag van Simona Halep, die wêreld se nr. 1-speler, afgeweer om deur te dring tot die kwarteindronde van die Australiese Ope Tennistoernooi. Sy het Halep in ’n rillerstryd met 6-1, 4-6, 6-4 geklop. Met dié sege kom die 37-jarige Williams nader aan die Austra­liër Margaret Court se rekord van 24 Grand Slam-titels. Swanger Sy gaan in die kwarteindronde teen die sewende gekeurde Karolina Pliskova van die Tsjeggiese Republiek te staan kom. Die sewemalige wenner van die Aussie Ope was ag weke swanger toe sy die laaste van haar 23 Grand Slam-titels in Melbourne Park gewen het. Sy het weer begin tennis speel kort ná die geboorte van haar dogter, Alexis Olympia, in September laas jaar. Voor dit het sy die eindstryd van twee Grand Slams gehaal. Sy het egter op die nippertjie op Wimbledon en in die Amerikaanse Ope vasgeval. Nadat hy twee stelle agter was, het hy uiteindelik vir Pablo Carreño Busta van Spanje in ’n riller met 6-7 (8/10), 4-6, 7-6 (7/4), 6-4, 7-6 (10/8) uitoorlê. Dit was die derde keer in dié toernooi dat Nishikori eers ná vyf stelle geseëvier het. Die eerste stel alleen was 76 minute lank. Hy en die 23ste gekeurde Spanjaard was ’n allemintige 5 uur en 5 minute aan die gang. Die voormalige finalis van die Amerikaanse Ope kom volgende teen die wenner van die stryd tussen Novak Djokovic en Daniil Medvedev te staan. – AP MANS-ENKELSPEL (4de ronde; x=gekeur) Milos Raonic (Kan; x16) k Alexander Zverev (Duits; x4) 6-1, 6-1, 7-6 (7/5); Lucas Pouille (Frank; x28) k Borna Coric (Kroa; x11) 6-7 (4/7), 6-4, 7-5, 7-6 (7/2); Kei Nishikori (Japan; x8) k Pablo Carreño Busta (Spanje; x23) 6-7 (8/10), 4-6, 7-6 (7/4), 6-4, 7-6 (10/8). VROUE-ENKELSPEL (4de ronde) Naomi Osaka (Japan; x4) k Anastasija Sevastova (Let; x13) 4-6, 6-3, 6-4; Elina Svitolina (Oekr; x6) k Madison Keys (VSA; x17) 6-2, 1-6, 6-1; Karolína Plísková (Tjegg; x7) k Garbiñe Muguruza (Spanje; x18) 6-3, 6-1; Serena Williams (VSA; x16) k Simona Halep (Roem; x1) 6-1, 4-6, 6-4.