DIE polisie in Despatch soek dringend na die naasbestaandes van ’n onbekende man wat in Desember oorlede is. Hulle vra nou dat Son­landers asseblief help. Die man se liggaam is omstreeks 06:00 op 23 Desember naby ’n brug langs die R75 in die Joe Slovo-gebied aangetref. Die man, wat lyk asof hy in sy 60’s was, het ’n kakiebaadjie, oranje kortbroek, grys hemp en swart skoene gedra. Klop Kapt. Gerda Swart, ’n polisie­woordvoerder, sê hy het geen uitkenbare letsels of tattoos nie. As die beskrywing klop met iemand wat vermis word of as iemand dink hy of sy ken die naasbestaandes, kan die ondersoekbeampte, AO Deon Janse van Rensburg, gebel word by 041 933 8017 of die polisie se Crime Stop-sentrum by 08600 10111.