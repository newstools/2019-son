ALMAL probeer geld bespaar waar ons kan sodat ons meer geld aan die einde van die maand kan oorhê. Een van die plekke waar jy beslis geld kan bespaar, is by jou bankkoste. Jy moet betaal vir die dienste wat jou bank jou lewer, maar die koste verskil van bank tot bank. Opsies Jy moet dus elke maand kyk hoeveel jy aan bankkoste spandeer en dit vergelyk met die bedrag wat jy by ander banke sou betaal. Ons as verbruikers kan kies tussen ’n spaar- en tjekrekening vir ons basiese bankbehoeftes. Banke het volgens maroelamedia. co.za verskillende opsies waaruit ons kan kies afhangende van ons salaris of loon. Spaarrekeninge Dié opsie bied ’n maklike manier om geld te spaar terwyl jy rente verdien en geld kan onttrek sonder om die bank vooruit daarvan in kennis te stel. Die koste op spaarrekeninge is dikwels laag, maar jy betaal per transaksie en dit kan beteken dat jy aan die einde van die maand baie meer betaal as jy baie transaksies deur die maand doen. Die fooi vir spaarrekeninge sluit gewoonlik ander dienste soos debietorders en internetbankdienste uit. As jy op soek is na die beste opsie vir ’n spaarrekening, wees op die uitkyk vir gratis transaksies by winkels en die beste rentekoers. Jy moet egter maar baie versigtig wees vir opsies waar net die eerste twee of drie onttrekkings gratis is, waarna jy baie meer betaal per transaksie. Dit is wys om ’n rekening te kies met ’n debietkaart wat jy kan gebruik om by winkels te betaal. Tjekrekeninge As jy omvattender opsies wil hê wat dienste soos internetdienste en lojaliteitsprogramme insluit, is ’n tjekrekening dalk die beste opsie vir jou. Maak seker jy vergelyk appels met appels, want ’n duurder opsie kan dalk meer bied, soos onbeperkte gratis onttrekkings by betaalpunte. Hou die volgende in gedagte