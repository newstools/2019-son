WORCESTER. – Die polisie­ hier het Sondag ’n slag geslaan teen drugs. Sers. Noloyiso Rwe­xana, ’n polisie-woordvoerder, sê ’n man is in River View gearresteer. Dis nadat hy eers probeer het om die cops te systap. Hulle was agterdogtig oor ’n groot sak wat hy by hom gehad het. Hulle het hom ge­konfronteer daaroor en die sak deursoek. Moord Die beamptes het afgekom op 1 032 Mandrax-tablette en 180 pakkies tik. Rwexana sê die geraamde straatwaarde van die drugs is ongeveer R65 000. In ’n ander voorval het die polisie hier ’n verdagte (23) vir moord gearresteer. Hy het ’n vriend na bewering met ’n mes gesteek in ’n stryery. Die slagoffer het op die toneel gesterf.