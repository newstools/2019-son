ONS het mos lekker feesgevier in die Big Days en nou is daai geldsakke aan die plat kant. Dis anderkant die middel van die maand en jy stres oor hoe jy jou rande kan rek tot die einde van die maand. Jy hoef nie jou kop daaroor te breek nie, ons het ’n paar wenke by goeiehuishouding.co.za gaan uitkrap wat hopelik sal help dat jy darem die laaste paar dae van Januworrie oorleef. Pak jou eie lunch in Hokaai met die uit-etery lunchtime by die werk. Pak jou eie kosblik in, en spaar. Hou op rook Is dit een van jou Nuwejaarsvoornemens om op te hou rook? Wel, dit behoort jou éérs te motiveer as jy vertel word jy sal sommer baie spaar wanneer jy dié slegte gewoonte van jou opgee. Verkoop ongebruikte items As jy ongebruikte items (of ongewenste Krismisgeskenke!) verkoop, kan dit jou ekstra tjieng bied. Jy kan sulke items by verskeie plekke verruil vir kontant. Dink maar aan Gumtree, OLX, Cash Converters of Cash Crusaders. Gebruik kontant pleks van kaarte Jy kan beter tred hou met jou uit­gawes as jy kontant gebruik. So, los die kaarte by die huis en vat net die kontant wat jy nodig sal hê in die winkels. Dit sal verhinder dat jy on­nodige tjieng bestee. Benut wat jy het Check die koskaste en yskas voordat jy winkels toe hol. Julle het seker darem odd bestanddele waarmee jy gerus nou nuwe kombinasies kan toets. En julle het seker ’n TV-stel en bordspeletjies. So, julle hoef nie noodwendig uit te gaan nie.