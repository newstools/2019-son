’N HOË in die polisie se afdeling menslike hulpbronne gaan in die pad gesteek word weens rassisme en omdat sy lede verkleineer het. Genl.maj. Sandra Malebe-Thema was hoof van basiese polisie-ontwikkeling toe sy in 2016 op ’n event by die opleidingsakademie in Oudtshoorn gesê het daar was “te veel wit mense” in opleiding. Dít was ten aanskoue van talle opleidingspersoneellede. Sy het ook iets te sê gehad oor die klere en gewig van party mense. Die generaal-majoor het toe bygevoeg die “rassisme teen swart studente” sal stopgesit word. – News24