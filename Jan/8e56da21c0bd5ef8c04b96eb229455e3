LEERDERS aan die Laerskool Boundary in Bonteheuwel moes gister duck en dive toe sleg wetters digby hulle ’n vermeende gangster in ’n drive-by wou afhaal. Die voorval het op die hoek van Swartysterhoutweg en Bonteheuwel Avenue plaasgevind, sê kapt. Hein Hendricks, ’n polisiewoordvoerder. “­ ’n Man (24) is in die voorval gewond. Die motief vir die voorval is onbekend. Ons ondersoek ’n klag van poging tot moord.” Walglik Angus McKenzie, raadslid vir die gebied, sê baie leerders en ’n vrywilliger van die Walk­ing Bus (volwassenes wat saam met die kinders stap) het die voorval aanskou. “Dit is pateties en walglik. Die bendes het geen respek vir hul eie broers en susters nie,” voel hy. Niemand is nog in hegtenis geneem vir die blatante skietvoorval nie. Enige een met inligting oor die voorval kan die Bishop Lavis-polisie by 021 935 9802 bel of die Stop Misdaad­nommer by 08600 10111.