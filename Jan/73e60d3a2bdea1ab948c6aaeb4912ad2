’N JONG ma van Muizenberg word vermis nadat sy glo vir ’n werkonderhoud in Table View gegaan het. Angelique Lamarn Ripepi (25) is op 19 Januarie laas gesien toe sy haar huis in Dune-singel in Muizenberg verlaat het. “Sy het ’n geblomde hemp en swart tights met bruin Vans-tekkies aangehad,” sê kapt. FC van Wyk. Luidens die Pink Ladies se pamflet het ’n vriend haar glo by ’n mall in Table View afgelaai. “Die polisie is besig om alle beeldmateriaal na te gaan,” volgens Van Wyk. Babadogtertjie Hy sê Ripepi is Sondag as vermis aangemeld. Pink Ladies het mense weer aangemoedig om geliefdes so gou moontlik as vermis aan te meld. Ripepi is die ma van ’n babadogtertjie. Mense met inligting oor waar Ripepi haar bevind, kan die Muizenberg-polisie gerus by 021 787 9000 bel of die Pink Ladies by die selnommers 072 214 7439 of 083 378 4882.