ARIANA Grande (25) se nuwe single, “7 Rings”, laat haar knaend in die moeilikheid beland. Ek sien op E! die herrie het begin toe Ariana ’n fan se post op haar Instagram Stories geshare het. Die fan het lirieke uit “7 Rings” gequote. Dit lui: “You like my hair? Gee, thanks, just bought it …” Die fan het toe sarkasties bygevoeg: “Ons sal rassisme uitroei as wit vroue oor hul weaves praat.” Ariana het langs dié post geskryf sy love die fan. Maar toe word sy aangevat dat dit insensitive is om op dié racially charged post te reageer. Die “Thank You, Next”-sangeres het haar post blitsig gedelete. Sy het verskoning gevra en gesê sy’t nie bedoel om enigeen aanstoot te gee nie. Princess Nokia (26) het ook die donkerkop oor die song aangevat. Die rapper, wie se regte naam Destiny Frasqueri is, beweer A­riana het dié spesifieke lirieke gesteel uit haar liedjie “Mine”. Soulja Boy (28) het ook die naweek gesê Ari is ’n skelm oor dié song baie soos sy song “Pretty Boy Swag” klink.