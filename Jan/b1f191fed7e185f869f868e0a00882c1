PADSTERFTES het die afgelope naweek swart ingekleur. Sewe mense het gesterf. Volgens Kenny Africa, die Wes-Kaapse verkeershoof, is 23 mense Vrydag en Saterdag vir dronkbestuur aangekeer in die operasie Weekend­ Alcohol Blitz. Die hoogste lesing was 1.29 mg/1 000 ml in Somerset-Wes. Dit is vyf keer oor die limit. Oor die twee dae is 3 571 voertuie gestop en 1 395 bestuurders is getoets vir alkohol. Gesteelde Daar was nege ander arrestasies vir onder meer die besit van vervalste dokumente in Brakenfell, Laingsburg, Swellendam en Worcester. Twee gesteelde voertuie is in Beaufort-Wes gevind. Daar is ook ’n arrestasie gemaak vir speeding. Een arrestasie is gemaak vir roekelose bestuur in Mosselbaai. Meer as R614 5600 se fines is uitgeskryf. Daar is ook 972 bestuurders vasgevat vir speeding, met die hoogste spoed van 159 km/h in ’n 120 km/h- sone in Laingsburg. Voetganger ’n Bestuurder het teen 125 km/h in ’n 100 km/h- sone gejaag in Worcester, terwyl ’n ander een in Vredendal 112 km/h gejaag het in ’n 80 km/h-sone. Die sterftes was ’n 56-jarige vrou (Mosselbaai), ’n 51-jarige, manlike passasier (Strandfontein), ’n 30-jarige, manlike voetganger (Khayelitsha­), ’n 35-jarige, manlike bestuurder (Clanwilliam­), ’n 19-jarige, man­like voetganger (Mitchells Plain), ’n 35-jarige, manlike passasier (Porterville) en ’n 35-jarige, man­like voet­ganger (Harare, Khayelitsha).