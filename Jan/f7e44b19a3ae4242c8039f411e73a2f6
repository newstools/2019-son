LUGWAARDINNE op ’n lang vlug van Los Angeles na Taiwan moes ’n oorgewig passasier uittrek en sy boude skoonvee nadat hy sy besigheid gedoen het. Die voorval het laas Saterdag op ’n vlug van die Thaise EVA Air gebeur. Die groot man is in ’n rolstoel en het die crew se hulp gevra toe die nood druk. Nadat hulle hom tot by die toilet gevat het, het hy daarop aangedring dat hulle sy halfmas onder­broek aftrek. Toe hy klaar was, het hy daarop aangedring dat hulle hom skoonvee. Die vroue móés dit doen, want hulle kon hom nie in die cubicle los nie. – NDTV