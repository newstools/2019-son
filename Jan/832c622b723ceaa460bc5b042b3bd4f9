LEDE van die EFF het die naweek in ’n march oorlog verklaar teen gangsters en drug dealers in Strandfontein. Nazier Paulsen van die EFF sê: “Ons sal Strandfontein self skoonmaak van gangsters en drug merts.” Die groep het deur die strate van Strandfontein gemarch met banners wat lees: “Down with gangsters”, en: “Down with drug dealers.” Paulsen het ’n memorandum aan die plaaslike polisie oorhandig. ’n Inwoner van Strandfontein sê: “Die gangsters kom nou in. Die inwoners se kinders is ook nou gangsters en begin nou die mense doodskiet.” Ayesha Cassiem, EFF-organiseerder in Strandfontein, stem saam dat dinge nie so kan voortgaan in hul gemeenskap nie. Cassiem glo inwoners moet meer saamstaan sodat hulle omstandighede kan verbeter.