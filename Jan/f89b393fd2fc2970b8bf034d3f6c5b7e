JLO is bly sy het haar berk so laat in haar lewe ontmoet. Jennifer Lopez (49) sê as sy die New York Yankees base­ball-ster Alex Rodriguez (43) vroeër leer ken het, dan sou hulle verhouding glad nie uitgewerk het nie. Die tweetjies vry nou al van vroeg in 2017 af. In ’n onderhoud met Harper’s Bazaar vir hulle Februarie-uitgawe het die superster gesê sy is nie verbaas dat haar vorige verhoudings nie uitgewerk het nie. JLo pak uit: “Vir my was die relationship journey maar nog altyd ’n wipplank. “Maar dit het niks met enige iemand anders te doen gehad nie. Dit het gegaan om ek wat myself probeer vind.” Die mammie van twee het gesê sy is seker daarvan dat sy en A-Rod sou sukkel om hulle verhouding te laat werk as hulle jonger was. “Totdat jy leer om jouself lief te hê, kan jy nie heeltemal lief wees vir ’n volgende persoon op die manier wat rein en true is nie. “Sodra jy dit gedoen het, kan jy verhoudings hê wat op liefde en re­spek gebaseer is, verhoudings wat support­ive en goed vir die siel is.” Jenny was al ’n dele paar keer deur die block. Vergeet Sy het al die rap mogul P. Diddy gedate, sy was getroud met haar backup danser Cris Judd, sy was verloof aan Ben Affleck en sy was getroud met die Latin musiekman Marc Anthony. Moet ook nie vergeet van die ander backup danser Casper Smart met wie sy ook ’n ding aangehad het nie. So, ’n mens kan verstaan dat JLo en A-Rod nie haastig op pad kansel toe is nie.