DIE plaaslike rapper Thulani Ngcobo, alias Pitch Black Afro, se moordsaak is uitgestel vir ’n formele borgtog-aansoek. Hy sal dus nóg ’n paar dae agter tralies wees voordat hy op 24 Januarie weer hof toe gaan. Dít was nadat die aanklaer, Mzamo Mathe, landdros Carlo Labuschagne Vrydag ingelig het dat die bevestiging van Ngcobo se adres gedoen is en dat die hof kan voortgaan met die aansoek. Die verdediging was oukei daarmee. Klagte van voorbedagte moord en defeating the ends of justice staar Ngcobo in die gesig nadat sy vrou, Catherine Modusane, op Oujaarsaand by ’n Joburg-gastehuis dood is. Sy het beserings aan haar bolyf gehad. – News24