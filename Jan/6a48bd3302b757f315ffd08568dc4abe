CHADLEIGH Gowar gaan dalk die geleentheid kry om einde Maart op die 20ste jaarlikse Cape Town Inter­national Jazz Festival op te tree. Gowar is een van die topvyf-finaliste in die EspYoungLegends-kompetisie. Die musikant van Hanover Park vertel: “Die Cape Town Jazz Festival skep (met die kompetisie) vir plaaslike musikante die geleentheid om op die jaarlikse jazzfees op te tree.” Stem Hy verklap: “Toe ek by die V&A Waterfront uitvind ek is deel van dié wonderlike geleentheid, het ek geskree van blydskap. Dit kan soveel deure oopmaak – hier en oorsee.” Jy kan help om Gowar se droom waar te maak. Fans kan tot Donderdag 24 Januarie om middernag vir hul favourite stem. Besoek net die site espafrika.com/top5-2019 en klik op die blokkie van jou keuse. Die ander vier finaliste is Edgar Muzah and Friends, Sylvester Aklamavo and Miton Band, The Creshwell October Jazz Ensemble en The Unity Band ZA. Die wenner sal op 25 Januarie aangekondig word. Toe, stem nou!