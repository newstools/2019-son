VIER mense is beseer toe ’n voertuig Woensdagmiddag op die N1 by Century City gerol het. Volgens Russel Meiring van ER24 was hulle paramedici op pad terug na hulle tak toe, toe hulle teen 14:40 op die toneel afgekom het. ’n Ligte voertuig het op sy dak in die noodbaan gelê. Behandeling Een insittende het matige beserings gehad terwyl die ander drie ligte beserings opgedoen het. Die pasiënte is op die toneel behandel waarna hulle na ’n nabygeleë hospitaal geneem is vir verdere behandeling. – News24