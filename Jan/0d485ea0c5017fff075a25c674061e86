’N TIP-OFF van die gemeenskap het die polisie gehelp om ’n groot deurbraak te maak in die stryd teen die drug trade in die Baai. Dops het Donderdag 16:00 toegeslaan op ’n eiendom in Cranwell-rylaan, Humewood Ext. Brig. Tembinkosi Kinana, ’n polisiewoordvoerder, sê beamptes het die hele huis, die garage en ’n wendy-huis deursoek. Hulle het beslag gelê op 16 sakke Mandrax (13 347 tablette), R103 450 in kontant en ’n selfoon. Die dwelms is vermoedelik daai selfde oggend uit Khayelitsha soontoe gestuur. Aanhou Ouerpaar en drie kinders is gearresteer en word aangekla van die handel in dwelms. Die verdagtes is tussen 20 en 58 jaar oud. Hulle sal môre in die plaaslike landdroshof verskyn. Lt.genl. Liziwe Ntshinga, provin­siale polisiekommissaris, waarsku dwelmhandelaars die polisie sal aanhou try om dié trade stop te sit. “Dwelmverwante misdade het geen grense nie. Ek wens die beamptes geluk met die goeie arrestasie. “Was dit nie vir die goeie verhouding tussen die polisie en gemeenskap nie, sou dié misdadigers met hulle onwettige bedrywig­hede voort­gegaan het.”