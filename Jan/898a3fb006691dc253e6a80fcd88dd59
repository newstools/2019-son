TE KOOP: Sassa-kaarte vir child grants en pensioen. Só adverteer ene Thabiso Cele sy nuwe moneymaking scheme op die Facebook-groep Ballito Jobs. Luidens sy post kos ’n kaart vir child grants eenmalig R600 en word dit met R400 per maand gelaai. Die kaart vir pensioen kos R1 200 en word maandeliks met R1 600 gelaai. “Jy kry ’n PIN, wat gelink is aan jou kaartnommer. Die kaart word dan geaktiveer drie dae nadat jy dit gekoop het en jy kan jou geld by enige ATM trek.” Nou waarsku Sassa alle Sonlanders om nie vir dié jongste social media scam te val nie. Paseka Letsatsi, ’n woordvoerder van Sassa, sê hulle werk saam met die polisie om die man wat die kaarte op Facebook adverteer, vas te trek. Ander rolspelers, soos die SA Poskantoor, werk ook saam met die polisie om leidrade op te volg om die baasbrein agter die scam te vang. Letsatsi sê alle gesteelde kaarte wat by hulle aangemeld word, word onmiddellik gedeactivate en is waardeloos. Gratis “Geen grants kan met dié kaarte getrek word nie, dus kan ’n mens nie Sassa-kaarte koop en elke maand die grant trek nie. “Sassa se dienste is gratis vir die publiek en kaarte moet nooit gekoop word nie. Sassa doen ook nie enige ander sake as die uitbetaling van grants nie.”