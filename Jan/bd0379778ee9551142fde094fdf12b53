DIE Biebers gaan ’n groot en larney troue hê! Justin Bieber en Hailey Baldwin het mos laas jaar in September sommer op die hof getrou en ná ’n lang gesloer oor ’n onthaal lyk dit asof die tweetjies uiteindelik hulle planne agtermekaar het. Ek lees op elle.com dit gaan sommer ’n spoggerige destination-troue wees. ’n Ingeligte het verklap dat die model en sanger hulle vriende en familie na ’n tropiese eiland nooi vir die troue. Uitgestel “Hailey werk nou saam met hulle planner. Sy is baie opgewonde om haar troue te beplan.” Die makietie gaan êrens in Mei of April gehou word. Nadat die tweetjies hul bruilof die derde keer uitgestel het, het hulle eindelik besluit om dit later in die jaar te hou. Die Biebers wou dit aanvanklik in Januarie hou. Die informant vertel: “Hulle werk met die skedules van al hul familie en vriende, want hulle wil graag op die dag omring wees deur mense wat vir hulle lief is. Daar is geen haas nie, want hulle is mos reeds getroud. “Hulle is net baie opgewonde­ om ’n groot celebration­ saam met vriende te hou.” Volgens die persoon het Hailey ook al besluit wie saam met haar die aisle af gaan loop. Haar suster, Alaia, en niggie Ireland gaan haar strooimeisies wees. Die informant het ook laat hoor daar gaan niks minder as 300 gaste wees nie Drake, Chris Brown, Odell Beckham Jr., Kylie Jenner en Travis Scott is glo van die gaste.