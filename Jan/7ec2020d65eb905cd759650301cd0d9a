DIE Oos-Kaapse polisie het in Oos-Londen tydens ’n aksie op 762 skerp patrone afgekom. Die ammo was in ’n vlak graf in Kimberleyweg in die middestad. Dis gevind toe die cops Vrydag na vermeende drug dealers gesoek het, sê kapt. Hazel Mqala, polisiewoordvoerder. Sy sê niemand is gearresteer nie. Hulle het ook ’n vuurwapenlisensie gekry en die eienaar opgespoor. Hy sê inbrekers het sy skietgoed in November 2016 gesteel. Die cops het later een van sy guns in Cambridge teruggevind. Tydens die polisieoperasie is twee mans (35 en 39) ingevolge die Immigrasiewet gearresteer. – News24