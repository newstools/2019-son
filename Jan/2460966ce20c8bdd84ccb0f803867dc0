MZANSI se hart klop warm vir die jongste club DJ in die wêreld. Ek sien op The Juice die sesjarige Oratilwe AJ Hlo­ngwane, wat in 2015 as driejarige die wenner was van SA’s Got Talent, is gekies as een van die beste 25 acts van ander Got Talent-franchises in die wêreld. Oratilwe is beter bekend as DJ Arch jr. Toe die Suid-Afrikaanse lai­tie die stage vat, kon die judges nie genoeg van hom kry nie. Mel B het skoons gesê sy wil nie hê hy moet ophou speel nie. Die aanbieder, Terry Crews, het gesê: “Sjoe, dit was ongelooflik.” Die stroewe Simon­ Cowell was ook in sy noppies. Cowell, wat die gewilde band One Direction bymekaargesit het, het laat hoor: “Ek en jy moet ná die show praat. Ek’t planne vir jou. Ek dink jy is ’n absolute ster en ek love jou.” DJ Arch is beslis ons next DJ Black Coffee.