DERDUISENDE rande skade is gister aangerig toe ’n brand ’n deel van die Senior Sekondêre Skool Strand se saal in puin gelê het. Volgens onderwysers by die skool is die brand omstreeks 13:30 ontdek toe mense rook by die saal se dak sien uitborrel het. Vier brandweerwaens was baie gou op die toneel. Hul flinkheid het verhoed dat groter skade aangerig kon word. Die oorsaak van die brand word ondersoek. Brandstigting word in dié stadium nie uitgesluit nie. Die skoolsaal se krag was af omdat die elektriese bedrading verlede jaar gesteel is. Niemand is in die voorval beseer nie. Die skool was genoodsaak om vroeg te sluit. Die brand is die derde ramp wat die skool vanjaar tref. Daar is vanjaar reeds twee keer by die skool se gasvryheidsklas ingebreek. Tydens die inbrake is die plek erg gevandaliseer.