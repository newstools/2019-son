DIE klopse-baas Rich­ard­ “Pot” Stemmet is weer in die sop. Stemmet, wat die voor­sitter van die Cape Town Minstrel Carnival Associa­tion (CTMCA) is, kan baie geld verloor en selfs agter tralies beland as die Stad Kaapstad die soppot reg roer. Die Stad het gister gesê hy het klagtes teen die CTMCA gemaak. Hy beweer dis omdat Stemmet en sy troepe ’n klopse event in Belhar gehou het sonder dat hulle die nodige toestemming daarvoor gehad het. Onttrek Die Stad se mayco-lid vir veiligheid en sekuriteit, JP Smith, sê die CTMCA het die Belhar-sportterrein wederregtelik beset. Dis nadat hy hom Saterdag onttrek het aan ’n gemagtigde gesamentlike event met die Cape­ District Minstrels Board (CDMB). Dié event is in Floridapark in Ravens­mead aangebied. Smith sê: “Ons verneem Stemmet het geweier om sy deel te betaal vir die koste van die tydelike toilette in Ravensmead.” Hy sê wetstoepassers het om veiligheidsredes besluit dat hulle die sowat 500 mense nie gaan beveel om die Belhar-sportterrein te verlaat nie. “Sulke optrede mag nie geduld word nie, daarom het die Stad strafregtelike klagte van betreding gemaak,” sê Smith. “Daar word beweer dat die sekuriteitsbeamptes geïntimideer is om die skare in te laat. As dít waar is, kan nóg ’n klag volg.” Stemmet sê Smith het ’n persoonlike en politieke vendetta teen hom omdat die ANC hom ondersteun. “Sedert ek dit duidelik gemaak het ek support die ANC het hy vir my gekom,” moan Stemmet. “In 2016 het sy law enforce­ment my besigheid in Lansdowne sonder enige magtiging geraid. Ek het video footage van hoe hulle my plek se geslote hekke oopgebreek het. “Hulle het nie magtiging daarvoor gehad nie, want die plaaslike polisiestasie het nie van die raid geweet nie. My saak teen hom is nog hangend.” Proses Smith sê die CTMCA skuld die Stad meer as R700 000 vir ál die hofsake wat Stemmet-hulle die laaste paar jaar verloor het. Hy sê die Stad het die proses om dié geld te terug te kry, nou versnel. Stemmet sê hy weet niks daarvan nie, en skerm: “Ek is nie ’n direkteur nie; ek is net ’n kaptein van ’n troep.”