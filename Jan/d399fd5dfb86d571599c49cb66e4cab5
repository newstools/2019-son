DIE Worcester-polisie het op inligting oor ’n skietvoorval in Riverview gereageer. Sers. Noloyiso Rwexana, ’n polisiewoordvoerder, het Vrydag gesê die cops het vyf verdagtes opgemerk wat iets in ’n asblik weggooi. Hulle het die groep voorgekeer en deursoek. Die cops het ontdek die mans is lede van ’n plaaslike bende. Toe hulle in die asblik kyk, het die polisie twee rewolwers en ammunisie gevind. Al vyf verdagtes (21 tot 33 jaar oud) is gearresteer vir die besit van ongelisensieerde vuurwapens en ammunisie. Die groep mans sal binnekort in die Worcester-landdroshof verskyn.