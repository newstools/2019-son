VROEËR dié maand was wit spikkels sigbaar op die grasgroen berg Khenana, noord van Durban in KwaZulu-Natal. Die wit figure het al hoe hoër teen die heilige berg beweeg. Die spikkels was pelgrims verbonde aan die Baptistekerk Nazareth. Hulle was almal in wit geklee en het die berg kaalvoet aangedurf. Twis Die kerk het oor ’n miljoen volgelinge. Die gebruik is dat die maand lange pelgrimstog op die eerste Sondag van die nuwe jaar aangepak word. Al bly dit ’n gesig om te aanskou, is die kerk gewikkel in ’n bitter twis. Sedert Vimbeni Shembe in Maart 2011 dood is, stry sy seun Mduduzi en dié se neef Vela Shembe oor wie die leier is. – News24