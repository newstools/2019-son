HOEVEEL keer het jy al aan ’n kaart gedink om te skiet as jy daai dread­ed oproep van ’n call centre-agent kry? “Hello, you’re speak­ing to XYZ” of “Is that Mrs. So-and-so?” Dís mos hoe daai smous-oproepe begin. ’n Spam blocker het onlangs berig Mzansi kry die vierde meeste spam calls ter wêreld. En die mense likes dit niks. Een man het selfs al by die polisie gekla. Son het gaan uitvind watter kaarte Sonlanders vir hulle skiet. Ishaaq Isaacs(37) van manenberg: “Ek vertel hulle straight hulle is ombeskof om my nommer te bel sonder my toestemming.” Chad Hammond(26) van mitchells plain: “Ek sê reguit hulle moet my nie pla nie.” Ralph Voster(37) van Heideveld: “Die oproepe kom gewoonlik wanneer ’n man baie besig is en dan weet jy nie wat hulle praat nie. Dit klink soos ’n tape-recording wat op my foon is want hulle luister nie wat ek te sê het nie.” Gairo Knoll(59) van menenberg: “Vir wat moet ek insurance koop? My worrie is kos op die tafel.Ek sê die mense wat bel om nooit weer te bel nie, maar die oproepe kom steeds.”