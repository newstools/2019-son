EK HET dit al gevra, maar dié keer vra ek nie, ek soebat, ek pleit – gee ons net ’n selfoonvrye dag, asseblief, minister van kommunikasie. Ons het selfoonslawe en internetslawe geword. Totally addicted. Sit net die internet af. Net vir ’n dag. Soos wat Emmerson Mnangagwa in Zimbabwe gedoen het. Asseblief, minister van kommunikasie, sodat ons weer met mekaar kan kommunikeer, oog tot oog. Ai, jinne. Wanneer laas het ek mense op outydse maniere met mekaar gesien kommunikeer? Die selfoon is mos deel van die liggaam. Die slimfoon gaan oral saam. Toilet toe ook, ja. Soos ’n kroonjuweel. So kan dit beslis nie aanneuk nie. Sit net die sein af. Mors af. Soos daai eenkeer in die parlement. Niemand bestuur meer sonder om net so vinnig in die ry ’n WhatsApp te stuur nie. Newwer maaind of daar kosbare lewens deel van die vrag is nie. Vra maar hoe sommige taxi drivers maak. Kyk maar hoe vreet data aan mense se sakke. Want sien, ons móét facebook. En ons móét whats­app. En ons móét instagram. En ons móét download. Hoe op aarde het ons die punt bereik waar selfoongebruik erger en belangriker geword het as om iets te ete in te kry? Service delivery by staatsinstellings suffer ’n helse hou, want die amptenare moet eers hul selfoon service afhandel – eers gou die message klaar tik terwyl die lyne kliën­te wag. Die onnie moet net gou sy of haar selfoon antwoord terwyl die leerders die klas in chaos dompel. Seer woorde? Die arme Elana Barkhuizen – die juffie van Schweizer-Reneke – het net ’n fototjie met haar selfoon gevat ... die res is history ... geen kommentaar nie. Selfies, selfies, selfies. Kort-kort se geloer of daar nie ’n message ingekom het nie ... of die foun se liggie nie flikker nie. Bly aan ’n charger soek, want die fone vreet mos batteries like crazy. WhatsApp-groepe maak deel uit van ons daaglikse roetine – soos gesig was. Niks kan gedoen word sonder Goo­gle nie. Alles moet deesdae gegoogle-loer word. Hoe lui die spreekwoord? “Google is your friend.” Minister, ek was nog nooit so sieriejis nie. Asseblief, blok die selfoonseine. Sit die internet af. Net vir ’n dag, sodat ons weer soos mense kan leef en kommunikeer. Dis om van te kots die way mense deesdae selfoonslawe geword het.