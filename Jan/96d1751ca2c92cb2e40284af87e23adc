SERIOUSLY? Net toe ek dink die mensdom se vermaak kan nie laer daal as Keeping up with the Kardashians nie, lees ek die volgende op TMZ. KUWTK is ’n reality show waarvan ons nie kan wegkom nie. En, ja, dit is vir party mense ’n skuldige plesiertjie om na te kyk. Maar dan is daar mos altyd mense wat oorboord gaan – soos die Kardashian wannabes wat op die band­wagon spring met fake butts en lip injections. Loonies Nou tackle MTV dié lot in die reboot van True Life/Now. In die nuwe reeks word na verskillende obsessies gekyk. In episode 1 word drie mense gevolg in hul soeke om soos die famous Kim K te lyk. Niks is meer heilig nie en daar is geen limits op wat dié loonies doen om soos hulle idols te lyk nie. Ander smaaklikhede wat die reeks sal opdis, is revenge porn, die soeke na die perfekte booty en hoe om soos ’n Snapchat-filter te lyk. Ai!