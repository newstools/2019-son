’N BABA van nie meer as twee maande oud nie, is volgens para­medics op Nuwejaarsdag gered. Russel Meiring van ER24 sê die baba is by ’n busstop in Derde Laan gevind in The Hill, Johannesburg. Hy was toegedraai in ’n kombers. Oorhandig Die baba het geen beserings gehad nie, maar het ’n lae liggaamstemperatuur gehad. Die paramedics het hom warm gemaak en later oorhandig aan die plaaslike owerhede, wat verder sou ondersoek instel. – News24