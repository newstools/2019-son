MINSTENS ses mense het dié naweek op paaie in die Wes-Kaap gesterf. Die oorledenes was een bestuurder en vyf voetgangers. Volgens die Wes-Kaapse verkeershoof, Kenny Africa, is 684 bestuurders ook in padblokkades gestop en vir dronkbestuur getoets. Boetes “Ons het 25 mense weens dronkbestuur gearresteer. “Die persoon met die hoogste­ alkoholinhoud was 1,44 mg/1 000 ml – wat ses keer oor die limit is. Dit was in Caledon.” Volgens Africa is 237 boetes ter waarde van R299 800 uitgeskryf. Daar is 87 bestuurders vir spoed gevang. Die vinnigste wat gemeet is, is iemand wat 156 km/h in 120-sone in Laingsburg gery het.