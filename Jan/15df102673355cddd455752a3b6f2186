’N MAN is Vrydag in die Baaise hooggeregshof vir lewenslank tronk toe gestuur vir die verkragting van ’n kleuterskool-onnie. Sy makker – ’n tienerseun – is 12 jaar tronkstraf opgelê omdat hy ook die onnie verkrag het. Benewens die tronkvonnis van life vir verkragting, het regter Glen Goosen vir Donovan Heugh (25) van Helenvale ook 30 jaar tronkstraf opgelê vir twee klagte van roof met verswarende omstandighede, vyf jaar vir ontvoering en ’n jaar vir die rig van iets wat ’n persoon kan laat dink dit is ’n vuurwapen. Benewens die 12 jaar vir rape het Goosen die 18-jarige Wandaray Ruiters­ – ook van Helenvale – sewe jaar tronkstraf opgelê vir roof met verswarende omstandighede en drie jaar vir ontvoering. Goosen het gelas dat Heugh en Ruiters se vonnisse samelopend uitgedien word. Hul vonnisse kom nadat hulle op 17 Julie 2017 ’n 33-jarige onderwyseres van Gelvandale ontvoer en haar naby die Gelvan-sportterrein verkrag het. Goosen sê hoewel Heugh en Ruiters grootgeword het in ’n omgewing wat gekenmerk word deur gangsterism­, substance abuse en armoede, het nie een van hulle aangedui dat dié faktore ’n rol gespeel het toe hulle die misdrywe gepleeg het nie. Die regter sê Heugh se vier vorige veroordelings wys dat hy reeds vroeg in sy lewe kriminele gedrag geopenbaar het. Hy sê die feit dat Heugh destyds tronkstraf opgelê is, het nie as afskrikmiddel gedien nie. Volgens Goosen weeg die omstandighede waaronder die mis­drywe­ gepleeg is, veel meer as Heugh se persoonlike omstandighede. Verander Hy sê as gevolg van die verkragting is die klaagster nou bang om haar huis te verlaat. Volgens hom moes sy ook van werksplek verander omdat sy nie meer veilig gevoel het om van openbare vervoer gebruik te maak nie. Goosen sê die verkragting het daartoe gelei dat die klaagster onskuldige gedrag van kinders begin waninterpreteer het. Volgens Goosen is die klaagster opgelei om met kinders te werk, maar weens die rape is sy nie meer in staat om dit te doen nie. Goosen sê die klaagster was luidens ’n verslag voor die voorval hardwerkend, vol energie en sy’t baie goed met kinders gewerk. Volgens Goosen verwag die gemeenskap van die land se howe om diegene wat ander – veral vroue en kinders – se lewe vernietig, swaar te straf. Goosen sê hy kan nie enige wesenlike en dwingende faktore vind vir hom om af te wyk van die voorgeskrewe vonnisse nie. Volgens Goosen is Heugh glad nie ’n vreemdeling as dit kom by sulke gedrag nie. Goosen het ná afloop van die vonnisoplegging Heugh se aansoek om verlof tot appèl teen sy vonnisse van die hand gewys. Adv. Deon Erasmus het vir Heugh verskyn en adv. Jodine Coertzen het namens Ruiters opgetree. Adv. Mark Driman het aangekla.