CASSPER Nyovest was nie altyd so welaf soos hy nou is nie. Ek lees op The Juicedie 28-jarige rapper het dié week in die sosiale media vertel hoe hy gesukkel het voordat sy musiekloopbaan begin floreer het. Die muso, wie se album Sweet and Short laat laas jaar binne net een dag platinum gegaan het, het sy aanhangers aangespoor om nooit tou op te gooi wat hul doelwitte betref nie. Die rapper twiet: “Vyf jaar gelede was ek platsak en depressief. Ek het my debuutalbum vyf jaar gelede uitgereik. “Vandag word ek beskou as ’n inspirasie vir alle tipe mense. Swart, wit, jonk en oud. Ek waardeer my lewe so baie. “Dit is ongelooflik wat God binne net vyf jaar in jou lewe kan doen. Asseblief, moenie opgee nie.” Sedert Cassper se sukkeljare het die musikant al vier albums uitgereik. Die bekroonde musikant het dit ook reggekry om sy #FillUpTheStadium­konsert in vier verskillende stadions aan te bied.