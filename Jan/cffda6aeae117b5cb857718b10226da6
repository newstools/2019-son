DAAR het jy dit. Hollywood het toe nie ’n nuwe celeb couple nie. Rumours het rondgevlieg dat Brad Pitt en Charlize Theron mekaar dik vry, maar dis nie waar nie. Die beroemde Hollywood-sterre is net dik pelle. ’n Bron het aan E! News gesê: “Hulle ken mekaar, maar daar gaan niks verder aan nie.” Net Sondag het The Sun berig Charlize se eks-verloofde, Sean Penn, het die twee aan mekaar voorgestel en die “Blonde Bom” en Brad is in Desember saam gesien. Rumours het versprei toe dit bekend geword het die twee het reeds sowat ses maande gelede ontmoet toe hulle aan ’n ad gewerk het. Daily Mail het berig hulle het tyd saam deurgebring toe hulle aan die ad gewerk het. Dis nie bekend of hulle ná die tyd saam was nie. Maar die bron sê: “Omtrent ses maande gelede het hulle ’n shoot saam gedoen. Hulle is sedertdien nie saam nie en het nooit gedate nie. Die gerugte wat hulle romanties verbind, is onwaar.”