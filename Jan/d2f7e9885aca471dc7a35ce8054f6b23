’N TRADISIONELE heler is drie jaar tronkstraf en ’n boete van R8 000 opgelê nadat hy ’n minderjarige seun besny het. Die tronkstraf is opgeskort vir vyf jaar. Lelethu Zilibele is Woensdag in die Oos-Londen-landdroshof gevonnis nadat hy in 2017 by sy besnydingskool ’n 15-jarige sonder sy familie se toestemming besny het. Gesmeek Zilibele is aangekla inge­volge die oortreding van die Wet op die Toepassing van Gesondheidstandaarde tydens Tradisionele Besnydenis en die Kinderwet. Dit verbied die besnydenis van seuns onder 16. Tydens sy verhoor het Zilibele skuld ontken en beweer ’n kriminele bende het hom gedwing om die minderjarige te besny. Later het hy weer aangevoer die tiener en ander inisiate het hom gesmeek om dit te doen. Die 34-jarige man het erken hy praktiseer sedert 2006 onwettig as tradisionele heler.