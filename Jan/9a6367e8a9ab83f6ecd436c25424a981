JAY-Z was sy vroutjie amper kwyt! Ek lees op XXL ’n producer wat saam met Jay-Z gewerk het, het hierdie week verklap dat Dame Dash, die co-founder van Jay-Z se record company, Roc-A-Fella Records, na Beyoncé gevry het nog voordat die tweetjies voor die kansel gestaan het. Die insider vertel Beyoncé is ’n tawwe koekie en het nie sommer maklik vir die glibberige Dame se soet woordjies geval nie. Die producer pak uit: “Ek meen, niks het gebeur nie. Hy het haar nie gesoen of met haar geseks of so iets nie. “Ja, hy het haar aandag probeer kry. Ja, dit is dieselfde ding wat hy met Aaliyah gedoen het. “Yoncé sou nie dit aan Jay doen nie. Ons weet almal daar was ’n tyd toe Dame nie naby Beyoncé by Roc-A-Fella toegelaat is nie. “Almal wat daai tyd daar gewerk het, het daarvan geweet, want hy was ’n creep.” Jinne, hoekom kom al hierdie dinge nou eers op die lappe?