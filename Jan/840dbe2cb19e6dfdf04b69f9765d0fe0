Anoniem van Kaapstad skryf: Hoëkoppe sonder beginsels en enige skaamte word gereeld in ons land toegelaat om met afgryslike dade weg te kom. Hulle maak asof niks gebeur het nie en die lewe in Suid-Afrika gaan net aan. Danny Jordaan, die president van die Suid-Afrikaanse Sokkervereniging, is al jare onder verdenking, en dis ernstige aantygings. Dit het begin met bewerings dat hy en die Suid-Afrikaanse Sokker­vereniging ’n bribe aan Fifa betaal het om te verseker dat Suid-Afrika in 2010 die Wêreldbekersokkertoernooi aanbied. Verskeie ander grootkoppe in sokker is in Amerika op soortgelyke aanklagte vervolg, maar Danny Boy staan nog. Verlede jaar het die sangeres en voormalige ANC-parlementslid Jennifer Ferguson beweer Jordaan het haar in die 1990’s verkrag, maar hy staan nog. En ja, hy is nooit aangekla nie. Is dit omdat hy ’n hoëkop is? Hy is so skaamteloos dat hy nou selfs oor ons nasionale vrouesokkerspan brêk. Nee! Ons kan raai wat hy van vroue dink! Ons behoort sulke mense te shame­. Ons moenie dit tolerate nie. Ons vergeet soms te gou.