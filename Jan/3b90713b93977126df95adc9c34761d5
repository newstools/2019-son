DIE DA beskuldig die ACDP daarvan dat hy stemme gekoop het met food vouchers. Die ACDP beweer op sy beurt die DA het op die dag van die tussenverkiesing steeds stemwerwing gedoen. Nou het albei politieke partye ’n klag by die Onafhanklike Verkiesingskommissie (OVK) ingedien. Dit volg nadat die DA Woensdag ’n tussenverkiesing gewen het in wyk 31, waaronder Bonteheuwel en Valhalla Park val. Die DA-voorsitter in die Kaapse metropool, Grant Twigg, meen die ACDP moet geskors word. Hy beweer die ACDP-aktiviste het food vouchers aan die kiesers gebied in ruil vir stemme. Dié vouchers kan glo Saterdag by ’n ACDP-byeenkoms vir kos geswop word. “Hierdie is ’n oortreding van die Kieswet,” laat hoor Twigg. Die Wes-Kaapse ACDP-leier, Ferlon Christians, sê hulle sal nooit die verkiesingsgedragskode oortree nie. Volgens hom word die vouchers net aan ACDP-lede gegee en dit word nie net tydens verkiesings gedoen nie. “Jy moet ’n lid van die party wees en dis iets wat ons jou gee om jou te bedank vir jou support. Campaign “Maar toe die DA daaroor gekla het, het ek na die betrokke stembusse gegaan en vir ons aktiviste gevra om te stop.” Hy beweer die DA is die een wat die verkiesings­gedragskode verbreek het deur op die dag van die tussenverkiesing nog buite die stembusse te campaign.