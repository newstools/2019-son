DIE Southern King se gebrek aan dissi­pline het hulle weer duur te staan gekom in hul Pro14-stryd Vrydagaand in die Madibaz-stadion teen die Cheetahs. Die Kings het met die laaste beweging die stryd weggegooi om met 17-24 vas te val in die eerste van drie derbies tussen dié spanne. Deon Davids, Kings-breier, sê hulle het die stryd verloor omdat hul set pieces nie goed genoeg was nie. “Ons is in die skrums en lynstane gedomineer. Dit het ons laat sukkel om ons ritme te vind. Dis ook hoekom ons tydens die laaste spel van die stryd geklop is.” Hy sê dis hartseer om die wedstryd met die laaste beweging te verloor. Verskil “As jy nie set-piece balls kry nie, gaan jy nie ’n wedstryd wen nie. Die span het wel weereens goed teruggeveg en ek prys die spelers vir dit. Ons moes egter die crunch-oomblikke beter hanteer het.” Davids noem dat hy wel kon sien daar is weer ’n verskil sedert van die spelers ná beserings teruggekeer het. “ ’n Speler soos CJ Velleman was weer uitstekend. ’n Mens kan sien hy is besig om sy ritme te vind. Bakkies Brown het ook nie sleg gevaar nie.” Davids sê die span moet nou try speel om weer ’n opwaartse kurwe te kry in sy spel. “Hoewel Edinburgh ons goed pak slae gegee het in die eerste wedstryd, glo ons ons is dié keer meer gereed.” Die Kings pak Edinburgh weer Saterdag in die Madibaz-stadion.