GEORGE. – Arme Andrew Bess (21) was in ’n padongeluk van ’n ander­ aard ... Dit was toe Bess (21) Maandag van ’n perdekar ge­tuimel het. Bess het be­serings aan sy gesig en nek opgedoen. Die mishap het gebeur toe hy en sy tjommie Jegan Mellor scrap in die nywerheidsgebied wou gaan verkwansel het. Mellor vertel dit het gebeur toe hy die perde begin aanjaag het. Hy sê dis omdat hy bang was hulle sou te laat by die scrapyard aankom. Dis toe die perde skielik vetgee dat Bess van die wa af tuimel en kop eerste met die aarde kennis maak. Mellor verduidelik: “Andrew het agter op die vrag scrap gesit. “Toe ek die perde aan-­dja, hoor ek iets val, maar ek het gedog dis scrap. “ ’n Bietjie verder het ek besef dis dan vir Andrew wat ek van die karretjie verloor het.” Arme Mellor het toe ook ’n bekvol van ’n verbyganger gekry toe hy omdraai om Bess te gaan collect. Hy vertel: “ ’n Vrou het hard op my geskrou oor ek vir Andrew verloor het. “Toe vat ek vir Andrew met die perdekar na die hospitaal.” Mellor vertel sy tjommie se kop is steeds geswel, maar beterskap is darem klaar in die vooruitsig vir hom. Mellor sê: “Dis ons manier­ van bestaan maak vir kos in die huis en electricity in die boksie. “Ons het nie veel van ’n choice nie, want niemand anders by die huis werk nie.”