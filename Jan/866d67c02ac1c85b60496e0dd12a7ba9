DIS nogal ’n jammerte dat Suid-Afrikaanse sokker­legendes soos Reggie Jantjies en Neil Pietersen moes sterf voordat die land besluit het om hulle te vereer. Maar, nou ja, dis nou maar hoe dinge gaan. Jantjies, voormalige beroepspeler van Hellenic, is einde laas jaar in die hos­pitaal oorlede. Pietersen, Batts­wood se legen­dariese administrateur en voorsitter, het nie te lank gelede nie sy stryd teen kanker verloor. Saterdag word dié pioniers vereer vir hul bydrae tot sokker in die land. Voortgebou Sokkergeesdriftiges moet môre hul pad vind na die Idasvallei-sportveld. Dáár sal voortgebou word aan Jantjies en Pietersen se legacy. Sokker-entoesiaste sal die hele dag in Matieland kan deurbring, want daar gaan genoeg vermaak en stalletjies wees. In die main match gaan Suid-Afrikaanse sokker­legendes soos Benni McCarthy (Cape Town City), Desiree Ellis (Banyana Banyana), Mark Williams, Andrew Tucker­, Gerald Stober, Adeeb Abrahams en nog vele ander die klok terugdraai. Dit skop 15:00 af. Battswood en Stellenbosch se o. 19-spanne sal ’n curtain-raiser speel.