DIE polisie ondersoek ’n moordsaak nadat ’n man Sondagmiddag in Gail Road in die Baaise Northerns doodgeskiet is. Die slagoffer was Niflaguden Malik. Volgens kol. Priscilla Naidu, ’n polisiewoordvoerder, het ’n wit BMW om en by 16:15 langs Malik en sy vrou stilgehou terwyl hulle in Gail Road gestap het. Die driver van die BMW het uit die voertuig geklim en op Malik geskiet. Malik het skietwonde aan sy nek en bolyf opgedoen. ’n Verdagte (28) het hom later aan die cops by die Gelvandale-polisiestasie oorgegee. Naidu sê die motief vir die moord is in dié stadium nog onbekend.