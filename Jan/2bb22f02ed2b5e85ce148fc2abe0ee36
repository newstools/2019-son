NET enkele dae voordat die akademiese jaar 2019 begin, is tientalle skole in die Oos-Kaap wat deur swaar winde verniel is, steeds nie herstel nie. SABC News berig op sy website dat geboue, vensters en dakke verlede maand weggewaai het by altesame 26 skole. Ouers en leerders van die Primêre Skool Esidwadweni naby Mthatha is bekommerd oor daar nog nie veel gedoen is aan die beskadigde strukture nie. Die ondervoorsitter van die skoolbeheerliggaam, Mazwi Saba-Saba, sê hulle het in verbinding getree met die onderwysdepartement, maar nog niks is gedoen nie. Saba-Saba sê die skole heropen binnekort en nie veel is gedoen as ’n mens na die skool kyk nie – dit is erg beskadig. “Die departement van onderwys kan tydelike strukture verleen terwyl die gebou herstel word, want kinders het nodig om met skool te begin. Oplossings “Ek het ’n verslag van die skoolhoof ontvang wat sê dat iets daaraan gedoen sal word, maar my enigste kommer is dat die skole Maandag heropen.” Mali Mtima, ’n woordvoerder van die provinsiale onderwysdepartement, sê gemeenskapsale sal gebruik word om die leerders onderrig te laat kry terwyl hulle kyk na meer permanente oplossings. “By die meeste van die skole is een, twee of drie blokke beskadig. “Ons as die departement het verseker dat die eetsaal en gemeenskapsale in die area benut word om te verseker­ dat ons leerders onderrig word op die eerste dag van skool.”