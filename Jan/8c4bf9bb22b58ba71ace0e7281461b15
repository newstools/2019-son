’N FOTOGRAAF en filmmaker het drie mense se lewe in Bettysbaai gered terwyl ’n brand gewoed het. Justin Sullivan het Vrydag in Bettysbaai aangekom om te werk aan ’n dokumen­têre fliek oor die brande. Hy het ’n man in die digte rookwolk sien loop en hom opgelaai. Toe hy veilig was, het hy teruggegaan Bettysbaai toe en ’n bejaarde egpaar langs die pad gesien wat in hulle kar wou klim. Begin Die kar het aan die brand geslaan en hy het hulle ook opgelaai. Minstens 31 huise is in gebiede in die Overstrand vernietig. Brande het gister steeds in Franskraal gewoed. Die brand het op Nuwejaar begin toe ’n man ’n flare afgevuur het. Shelton April (34) is aangekla en hy verskyn môre weer in die hof. – News24