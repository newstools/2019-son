DIE voormalige Springbok-rugbyspeler Earl Rose het vanoggend op ‘n klag van diefstal in die Stellenbosch-landdroshof verskyn. Die saak is uitgestel tot 18 Februarie. Rose se hofverskyning volg ná hy verlede week op kringtelevisiekameras betrap is waar hy en ‘n onbekende vrou twee gholfstokke by die Stellenbosch-gholfklub ‘gesteel’ het. Rose het die stokke teruggevat. Chris van der Merwe, hoofbestuurder van Stellenbosch-gholfklub, het gesê die terugvat van die stokke is te laat omdat ‘n klag reeds gelê is. Die stokke was beskadig. 