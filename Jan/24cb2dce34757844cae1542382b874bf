DIT is so disgusting dat mense nog in dié tyd aangerand word in homo­fobiese en rassistiese voorvalle. Die Empire-ster Jussie Smollett­ het self hospitaal toe gejaag nadat twee mans hom Maandagaand in Chicago aangerand het. Ek lees op TMZ die mans het glo eers sy aandag probeer kry deur rassistiese en homofobiese slurs na die akteur te gooi. Daarna het die varke ’n onbekende chemiese middel op hom uitgegooi. En asof dit nie erg genoeg is nie, het een van die aanvallers­ ’n tou om Jussie se nek gedraai. Jussie, wat die rol van Jamal Lyon in Empire vertolk, het toe op eie stoom by die Northwestern Hospital uitgekom nadat die varknekke weggehardloop het. In ’n verklaring van Chicago se polisiedepartement sê die cops die voorval word beskou as ’n moontlike haatmisdaad. Die akteur het in 2015 op The Ellen DeGeneres Show uit die kas geklim. Dit was nadat sy karakter in die reeks ook uit die kas geklim het. Bekendes soos Ellen, Noami Campbell, Janelle Monáe en Jada Pinkett-Smith het almal hul medelye aan Jussie oorgedra. 