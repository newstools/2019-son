TWEE mans is in die tjoekie vir die besit van aaptwak en ’n onwettige vuurwapen. Die cops het Sondag inligting opgevolg oor ’n huisbraak wat in Ocean View plaasgevind het. Sers. Noloyiso Rwexana, polisiewoordvoerder, sê die cops het ’n vuurwapen en ammunisie by die betrokke huis gekry. Hulle het ’n 30-jarige verdagte gearresteer. Die cops het ook inligting opgevolg oor dagga wat by ’n ander huis verkoop word. Met hul aankoms by die huis het hulle die perseel deursoek en ’n groot papiersak vol dagga gekry. Hulle het ’n 48-jarige man vir die besit van dagga gearresteer. Albei verdagtes sal binnekort in die Muizenberg-landdroshof verskyn.