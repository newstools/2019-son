HY VERWERK ná jare nog die moord op sy pa. Asof dit nie erg genoeg is nie, het Cuan Williams (23) van Gelvandale boonop ontdek sy oorlede pa, Quinton Williams, se eks-vrou, Elize Murray, het haar ouers – sonder toestemming – in Quinton se graf begrawe. Cuan sê wat verder upsetting is, is dat sy pa se grafsteen afgebreek en eenkant gegooi is. Doodgemartel Dit is terwyl die grafsteen van Murray se ouers nou pronk op die plek waar Cuan se pa se grafsteen eers opgerig was. Quinton, ’n bewaarder by die St. Albans-gevangenis, is op 14 Junie 2014 in die vroeë oggendure­ doodgemartel toe hy van ’n tavern op pad was huis toe. Die saak, wat tans in die Baaise hooggeregshof draai, word op 29 Januarie hervat. Quinton en Cuan se ma, Patricia Grobbelaar (42), was nooit getroud nie, maar het ’n seun (Cuan) saam. Cuan sê hy was nie happy toe sy ma hom onlangs meegedeel het dat die grafsteen van Murray se ouers op sy pa se graf pronk nie. Cuan sê toe hy ’n paar jaar gelede sy pa se graf besoek het, het hy al aan sy ma genoem dit lyk of daar met sy pa se graf gepeuter is. “Dit het my heeltyd gepla. My pa se grafsteen was toe nog alleen op. Ek was geskok.” Hy sê hy het onlangs uitgevind die grafsteen van Murray se ouers pronk op Quinton se graf. “Dit is evil. Niemand het my consult nie.” Grobbelaar sê die graf waarin Murray se ouers ook nou begrawe is, het Quinton met sy eie geld gekoop. “Cuan of sy susters kon daarin begrawe word.” Murray sê op haar beurt: “Sy (Grobbelaar) likes aandag. Ek is dik dat sy my so haunt.” Volgens Murray het sy gevoel om hulle in Quinton se graf te begrawe. “Ek was van plan om een groot grafsteen vir almal te maak, maar nou gaan ek dit nie meer doen nie.” Murray beweer Grobbelaar-hulle het ’n agenda met haar oor geld. Volgens Murray het Cuan sy share van sy pa se geld gekry. “Dis onnodig om my te pla, want ek was vrou-alleen in Quinton se lewe. Sukkel “Ek is dik vir daai vrou. Sy like aandag. Sy wil gesien wees. “Quinton was nooit haar man nie. Hy was my man. Wat wil julle hê van my? Alles?” Volgens Murray sukkel haar vier dogters wat sy by Quinton het, ook nog om sy dood te verwerk.