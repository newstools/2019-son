KATY Perry was sommer klein-klein al ougat. Die “Roar”-sangeres het erken sy is as kind uit die skool geskors omdat sy ’n boom gespyker het. Sy het haarself glo ingedink die boom is die aantreklike Tom Cruise en het seksuele bewegings daarteen gemaak. Die beoordelaar op American Idol was net 12 jaar oud toe sy so spuls was, berig Buzzfeed. En dit nogal toe sy ’n Christelike skool in Santa Barbara bygewoon het. Die skool was lekker moerig vir kleine Katy en het haar vir drie dae geskors toe sy gevang is in ’n off limits-area waar sy haar “boomdans” gedoen het. Uitlokkende Die ster is lankal nie meer skaam oor dié spulsheid nie. Sy het ’n foto van die skorsingsbrief op haar Instagram gelaai. En dis glad nie asof sy ’n soet meisietjie op skool was nie. Die “boomdans” was maar net die laaste strooi op ’n reeds oorvol kerfstokkie van stoutighede. Sy het allerhande uitlokkende games op skool gespeel. In ander voorvalle het sy gevloek en Jesus se naam ydellik gebruik.