SIBANYE moet die voormalige NFD-span Mthatha Bucks ore aansit. In Mthatha sal Sibanye moet uithaal en wys as hy boaan die log wil bly. Wegwegstryde is nooit maklik vir die Baaise spanne nie. Dié een teen Bucks gaan veral taai wees, want laasgenoemde probeer hul NFD-status terugwen. Bucks se eerste seisoen in die tweede liga verloop nie te sleg nie. Die span is tans sesde en is ná 15 wedstryde 6 punte agter Siba­nye. As Sibanye sy gemaklike voorsprong wil behou, moet hy seker maak hy is op sy stukke en speel klaar met Bucks. Benewens Bucks jag Bizana Pondo Chiefs en Tornado ook die eerste plek. Dié naweek het Tornado Kaizer Chiefs op die brein. Die twee spanne ding in die Nedbank Cup mee. Orlando Pirates het Tornado in 2015 uit die Nedbank Cup geskop. Hopelik is wraak dus nou op die agenda. Sibanye het verlede week met 1-0 afgereken met sy bure, PE Stars. Dit was hul derde nederlaag. Vandag: Future Tigers t. Amavarara – ROSEDALE-STADION 18:00. Môre: Bush Bucks t. Birmingham City – NORTH END-STADION 15:00; Bizana Pondo Chiefs t. Subs – MPESHWA-SPORTTERREIN 13:00; Peace­makers FC t. Highbury – WOLF­SON-STA­DION 13:00; Mthatha Bucks t. Sibanye FC – MTHATHA-STADION 15:00; Tornado t. Matta Milan – NORTH END-STADION 16:00; PE Stars t. Yaka United – SAINTS-SPORTTERREIN 15:00; The Guys t. Butterworth – MPE­SHWA-SPORTTERREIN 15:00.