’N LEERDER van Bishop­ Lavis is in die hospitaal nadat hy met ’n mes gelem is. Die voorval het gister by die Sekondêre Skool John Ramsay in Bishop Lavis plaasgevind. Daar was na bewering ’n stryery tussen die gr. 12- en gr. 10-leerder. Die gr. 12-leerder het glo die gr. 10-leerder met ’n mes in die bors onder die hart gesteek. Die 19-jarige leerder is na die hospitaal geneem en is in ’n stabiele toestand. Volgens Nothemba Pinkie­ Batwa, ’n polisiewoordvoerder, word die voorval ondersoek. Skietery Riyaan, alias Boy (17), wat verlede jaar ’n leerder aan die Hoërskool Mountview was, is meer as 15 keer gesteek. Hy is op die toneel dood. Sy lyk is gister 01:45 by Phillans Walk gekry. Riyaan is na bewering deur ’n groep mans in ’n silwer motor gejaag. Hulle het hom in die motor­ geprop en later weer langs die pad gedump nadat­ hy vol gate gesteek is. Volgens kapt. FC van Wyk, ’n polisiewoordvoerder, is ’n moordsaak geopen. Die 31-jarige man het oor die voetbrug by die N2 geloop in die rigting van Heideveld­ toe twee mans hom probeer beroof het. Hy het geweier om sy besittings vir die mans te gee. Hulle het toe op hom geskiet. Hy is in die nek, arm en skouer gewond en is tans in die hospitaal. ’n Saak van poging tot moord is geopen.