’N BELONING is uitgeloof vir inligting oor die onlangse brand by Ma­sakhane wat na Franskraal uitgebrei het. Volgens Dudley Coetzee, burgemeester van die Overstrand-munisipaliteit, sal ’n beloning van R5 000 gegee word aan enige iemand met inligting wat kan lei tot die skuldigbevinding van die oortreders. Dié brand het op Woensdag 9 Januarie begin. Kontak “Die beste manier waarop ons die saak kan oplos, is as iemand na vore kom met inligting oor wie die brand gestig het,” het Coetzee gesê. Mense met inligting word gevra om die brandweer se beheer­kamer te kontak by 028 312 2400 of ’n mail te stuur na enquiries @­overstrand.­gov.za. Inwoners van Bettysbaai en ander plekke in Overstrand ruim steeds op ná die hewige brande. Minstens 31 huise is vernietig en nog 28 is beskadig sedert dit op 1 Januarie op talle plekke begin brand het.