DIE Kapenaar Tashreeq Matthews het hom gister by FC Utrecht aangesluit. Utrecht, wat in die Nederlandse Eerste Liga speel, het gister gesê Matthews word van die Duitse reus Borussia Dortmund geleen. Dié boorling van Hanover Park is ’n voormalige middel­skakel van Ajax Cape Town. Weinig Benni McCarthy, die breier van Cape Town City en voormalige ster-speler van Bafana Bafana, het ook in Hanover Park grootgeword. Matthews het hom twee maande gelede by Dortmund aangesluit, maar is ongelukkig weinig speelkans in die beginspan gebied. Matthews, wat een van die suksesverhale van Ajax Cape Town se sokker­akademie is, moes egter ook eers wag vir ’n werkpermit. Dit het veroorsaak dat hy net twee wedstryde in die Uefa Youth League vir Dortmund se 0. 19-span kon speel. Utrecht het ook aangekondig dat Dortmund hom die eerste opsie gebied het om Matthews se dienste permanent te bekom. Utrecht se hoofbeampte, Jordy Zuidam, sê in ’n verklaring Matthews is op aanbeveling van die voormalige Mamelodi Sundowns-kaptein Alje Schut, gewerf. Schut is nou die klub se hoof-talentjagter.