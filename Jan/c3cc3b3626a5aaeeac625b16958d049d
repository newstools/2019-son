BLAC Chyna (30) se berk het haar dik getik terwyl hulle op vakansie was in Hawaii. Ek lees op TMZ dat die cops en paramedici vroeg Maandagoggend uitgeroep is na ’n hotel in Honolulu waar Chyna en haar nuwe ou, die rapper Kid Buu (30), tuisgegaan het. Die tweetjies was glo in ’n rusie betrokke in hul hotel­kamer by die Ritz-Carlton. Hoewel niemand ernstig beseer is nie, is daar stories dat die rapper sy meisie teen ’n muur gegooi het. ’n Woordvoerder van die Honolulu-polisiestasie het in ’n verklaring aan die tydskrif People gesê ’n man en vrou het mekaar te lyf gegaan. “ ’n Vroulike besoeker wat in Waikiki (Honolulu) bly, is deur ’n man aangerand,” sê die cop. “Die slagoffer het aangemeld dat sy en die verdagte gestry het en dat die rusie later op ’n geveg uitgeloop het. “Die voorval word geklas­sifiseer as huishoudelike mishandeling. “Die saak word nog ondersoek.” Net voordat die beweerde fight uitgebreek het, het die rapper ’n foto gedeel waar hy en die mammie van twee om ’n cabana dans. Eish! Chyna kan ook nooit wen nie.