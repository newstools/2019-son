DIE Superhelde-truie waarmee Suid-Afrika se Superrugbyspanne vanjaar teen mekaar gaan speel is vroeër vandag bekendgestel Die Stomers sal in truie met die Marvel-held Thor pronk, terwyl die Lions in Spiderman-truie sal speel. Die Bulls speel in truie met die Captain America-tema en die Sharks in truie met die tema van Black Panther. Rugbygeesdriftiges in die Kaap sal op Sondag, 3 Februarie hul gunstelinge spanne regstreeks in aksie in hul superheld-mondering sien. Die Lions gaan die Sharks in die Kaapstad-stadion in ’n vriendskaplike wedstryd pak gevolg deur ’n kragmeting tussen die Stormers teen die Bulls. Kaartjies vir dié kragmetings kos R50 en kan op Computicket se webtuiste (www.computicket.co.za) gekoop word. Besighede wat losies vir die wedstryd wil aanskaf kan www.circa.co.za besoek vir gasvryheidspakette. Die eerste van die superheld-wedstryde sal om 14:00 afskop. VRAAG: Wat dink julle Sonlanders van die besluit van ons rugbyspanne om hulself soos Superhelde vir rugbywedstryde aan te trek?