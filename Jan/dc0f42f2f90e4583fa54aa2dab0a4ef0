’N BAAISE man het hom aan die Gelvandale-polisie oorgegee nadat ’n man van Helenvale doodgesteek is. Glendon Jansen (29) het na bewering Maandag 20:00 na ’n 58-jarige man se huis in Ou Standfordweg gegaan om hom te konfronteer. Kol. Priscilla Naidu, ’n woordvoerder van die polisie, sê die rede vir dié konfrontasie is nog onbekend. ’n Fisieke fight het uitgebreek en die ouer man is met ’n baseball bat aangerand. “Daar word beweer die verdagte het toe ’n mes uitgehaal en Jansen twee keer (in die rug en bors) gesteek. Beskadig “Hy is kort daarna in die hospitaal aan sy beserings dood.” Die verdagte het hom daarna aan die polisie oorgegee. “Terwyl die verdagte in polisie-aanhouding was, het vriende van Jansen na be­wering na die verdagte se huis gegaan en dit beskadig deur vensters te breek. Die verdagte se bakkie is ook aan die brand gesteek.” ’n Man (35) is gearresteer en word aangekla van openbare geweld en opsetlike saakbeskadiging. Hy het gister reeds in die landdroshof in Gelvandale verskyn. Die moordverdagte sal na verwagting binnekort in die Baaise landdroshof voorkom.