Drank is die oorsaak van ‘n ma wat letterlik deur haar eie seun in die ruggesteek is. Die 32-jarige man van die Vrystaat verskyn more in die hof vir borgtog-aansoek. Martin Xuma, polisiewoordvoerder, sê die voorval het by ‘n familie gathering gebeur.“Almal het gesit en drink, toe ‘n woordewisseling tussen die ma en haar 32-jarige seun ontstaan het. “Dit was blykbaar oor die ma die ander familielede se drank drink. Die verdagte het dit nie gelikes nie en dit vir haar probeer sê.” Xuma vertel: “Die ma was nie happy met die seun wat vir haar sê sy is verkeerd nie en slat hom toe met ‘n bottel oor die kop.” Die seun is die huis in en het met twee messe gewapen uit die huis gekom. “Die ma het weggehardloop toe sy hom sien en die verdagte het sy ma agterna gesit,” aldus Xuma. Hy het haar glo vier keer in die rug gesteek en ‘n mes, vermoedelik die moordwapen, is langs haar gevind. Die verdagte is nie ver van die moordtoneel vasgekeer en die tweede mes is in sy besit gevind.Hy is gearresteer vir moord en die besit van ‘n gevaarlike wapen. 