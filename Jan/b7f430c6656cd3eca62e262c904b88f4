’N BABA-GRYSBOKKIE van net ’n paar maande oud wat gered is van die onlangse Overstrand-brande, het die harte van vele plaaslike inwoners geroer. Bambi, soos die personeel by die Country Animal Clinic hom gedoop het, is naby een van die brandende areas gevind voordat nooddiens­beamptes met hom na die kliniek gejaag het. “Ons behandel hom en dit sal ’n ruk vat voordat hy vol­kome herstel,” het dr. Ingrid de Wet aan News24gesê. Die oulike bokkie loop versigtig rond op verbinde hoefies. Daar is hoop dat hy binnekort weer in die veld vrygelaat sal word.