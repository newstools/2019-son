SERENA Williams gaan dit dalk moeilik vind om ’n 24ste Grand Slam te wen en die rekord te ewenaar. Die Amerikaner het ’n moeilike loting vir tennis se eerste groot toernooi van 2019, die Australiese Ope, ontvang. Williams (37) kom in die eerste ronde teen Duitsland se Tatjana Maria te staan. Die 16de gekeurde Amerikaner wil graag haar agste Australiese Ope wen, en sodoende 24 Grand Slams verower (Margaret Court hou die rekord met 24). Verskyning Williams bevind haar egter in ’n moeilike afdeling van die loting. Sy kan al so vroeg as die vierde ronde teen Simona Halep – tans die wêreld se beste vrouespeler – te staan kom. As sy Halep egter klop, wag daar dalk in die kwarteindronde nét so ’n moei­like taak. Hier kan Karo­lína Plísková haar teenstander wees. Maar voordat Williams van ’n verskyning in die vierde of kwarteindronde kan droom, is daar moontlik ander dubbeltjies in haar pad. As sy haar eersteronde-stryd wen, face sy straks Kanada se Eugenie Bouchard, natuurlik ’n voormalige Grand Slam-finalis.