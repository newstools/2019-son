ENGELAND het nie teen die Wes-Indiese Eilande verloor weens swak voorbereiding en swak spankeuses nie. So sê die kaptein van die Engelse krieketspan, Joe Root, nadat sy span Saterdag die eerste toets in Barbados met 381 lopies verloor het. Engeland het voor dié toets nie ’n opwarmingswedstryd gespeel nie. Ook is dit ’n verrassing dat die snelbouler Stuart Broad uit die span weggelaat is. Niks Die Windies het 289 aangeteken, waarna die be­soekers vir ’n skamele 77 lopies uitgehaal is. Root sê: “Ons het dit in die eerste beurt verloor. So, dit het niks met die keuses van die boulers te make nie. “Daar is geen verskoning vir ons swak vertoning nie.” Die Windies het daarna 415/6 aangeteken en Enge­land toe vir 246 uitgehaal. – BBC