DIE desperate pleidooie van ’n Kaapse skool wat sowat 70 leerders in 1 klas het, sal dalk vinnig beantwoord word. Die Wes-Kaapse departement van onderwys het ’n dringende aansoek ingestuur vir ekstra personeel. Aleem Abrahams, hoof van die Laerskool Bergville in Bishop­ Lavis, het gesê: “Ons het vanoggend by die distrikskantoor met senior amptenare vergader. “Ek is baie dankbaar dat die onderwysdepartement so positief reageer.” Woensdag, op die eerste skooldag, het ’n groep ouers en opvoeders buite die skool betoog – hoofsaaklik omdat daar net 1 onderwyser is vir die 74 leerders in graad 4. – News24