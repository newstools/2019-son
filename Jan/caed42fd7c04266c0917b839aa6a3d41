LEDE van Operation Thunder het ’n onwettige pistool en ammunisie in Jakkalsvleilaan, Bonteheuwel, gekry. Hulle was op patrollie in Bishop Lavis toe hulle ’n wenk kry dat skietgoed by ’n huis in Bontas gestoor word. Kapt. FC van Wyk, polisiewoordvoerder, sê by hulle aankoms by die gegewe adres het ’n man na die agterkant van die huis gehardloop en oor die muur gespring. SAPD-lede het die perseel deursoek en ’n 7,65 mm-pistool onder ’n kas gekry. Daar was ook ’n magasyn met patrone en vier 9 mm-patrone. Geen arrestasies is nog uitgevoer nie en die ondersoek gaan voort.