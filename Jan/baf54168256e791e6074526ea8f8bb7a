PENDELAARS wat taxi’s op die upper deck van die Kaapstad-stasie vat, moet dit van môre af op die Grand Parade doen. Dis omdat die Stad Kaapstad se vervoerdirektoraat die taxi rank ’n facelift gaan gee. Die mayco-lid vir vervoer, raadslid Felicity Purchase, sê die Stad sal ongeveer R2 miljoen daaraan bestee. Purchase sê spanne opknappingspersoneel sal op die rank toesak. Sy sê hulle sal geboue verf, paaie uitmerk, ligte en pot­holes en krake in die sy­paadjies herstel, en die rigting­bordjies opknap. Die upper deck is in 1996 die eerste keer vir taxi’s beskikbaar gestel. Tyd Purchase sê: “Dis een van die stad se besigste staanplekke. “Juis omdat dit so besig is, is dit tyd dat alles herstel moet word.” Sy sê die herstelwerk sal nie langafstandtaxi’s affekteer nie. “Die publiek sal steeds op die deck mag wees, maar sekere areas sal verbode wees. “Ons vra ál die pendelaars om net geduldig te wees terwyl ons besig is met opknappingswerk.” Purchase sê herstelwerk sal tussen vier en vyf weke duur, maar dis mits niks onvoorsiens opduik nie. Taxi operators en pendelaars sal ingelig word sodra alles klaar is. Enige een wat meer inligting wil hê, kan die transport information centre bel by 0800 65 64 63.