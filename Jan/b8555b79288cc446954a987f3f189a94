PAKISTAN wil die T20-reeks in Suid-Afrika wen, maar wil ook van sy jong spelers met die oog op die Wêreldbekertoernooi later vanjaar in Engeland en Wallis toets. “Ons moet die jonges soveel as moontlik blootstelling gee en ervaring laat opdoen, maar ons wil nie daarmee ons ander verpligtinge afskeep nie,” het die sameroeper van die keurders, Inzamam-ul-Haq, verduidelik. Die naatbouler Mohammad Amir is terug in die groep van 15 spelers vir die drie wedstryde teen die Proteas, maar van die ander onlangse uitblinkers is oor die hoof gesien Khurram Manzoor, Rizwan Hussain en Salman Butt het die meeste lopies in Pakistan se plaaslike T20-reeks aangeteken, maar nie een van hulle is gekies nie. Die boulers wat in Pakistan se T20-reeks die meeste paaltjies geneem het, Amad Butt, Umaid Asif and Mohammad Irfan, is ook oor die hoof gesien. Pakistan het verlede jaar briljant in T20-wedstryde vertoon met ’n wêreldrekord van 17 oorwinnings in 19 wedstryde. Sy laaste nege T20-wedstryde het Pakistan almal gewen en hy is eerste op die wêreldranglys in dié formaat van die spel. Pakistan se groep is: Sarfraz Ahmed (net vir die 3de ODI), Asif Ali, Babar Azam, Faheem Ashraf, Fakhar Zaman, Hasan Ali, Hussain Talat, Imad Wasim, Mohammad Amir, Mohammad Hafeez, Sahibzada Farhan, Shadab Khan, Shaheen Afridi, Shoaib Malik, Usman Shinwari. Die T20-bepalings teen die Proteas is: Vrydag: 18:00: 1ste T20, Kaapstad Sondag: 14:30: 2de T20, Johannesburg 6 Febr ua rie: 18:00: 3de T20, Centurion