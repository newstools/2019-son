CAITLYN Jenner wen die #10YearChallenge loshande! Ek het julle mos nou ons gunsteling-pics van local celebs gewys wat deelgeneem het aan die viral challenge. In die challenge moet jy twee foto’s wat tien jaar uitmekaar geneem is, langs mekaar post sodat mense kan sien hoe die jare jou behandel het. Kris Jenner se eksman het gewys sy is ’n bok vir sports. Caitlyn, voorheen Bruce Jenner, het ’n foto van haarself waar sy nog ’n man was, gepost. En langs daai ou foto het sy ’n enetjie gelaai waar sy ’n volwaardige, sexy vrou is. Gabrielle Union het op haar beurt gewys black don’t crack. Sy is mos maar altyd ’n over­achiever en het sommer drie foto’s gepost. Die een is in 1998 geneem, die middelste een in 2008 en die laaste een in 2018. En die 46-jarige aktrise het sowaar net mooier met die jare geword. Sy het nie ’n plooi van ’n dag oud nie. Ek weet nie hoekom Nicki Minaj ook gevoel het sy moet deelneem aan die challenge nie, want ons kan nou eintlik sien dat sy wel onder die mes gegaan het. Die rapper se gesig lyk meer popagtig as tien jaar gelede.