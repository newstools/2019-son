DIE tienerseun wat na be­wering drie minderjarige seuns verkrag het, is borgtog geweier. Die 16-jarige seun van Wesbank het Vrydag in die landdroshof in Blue Downs verskyn. Dit kom nadat hy glo drie seuns van 10 jaar oud seksueel gemolesteer en verkrag het. Die bewering is dat die tiener die seuns na ’n vlei gelok het waar hulle sy penis moes suig. Hy het hulle daarna na bewering verkrag. Volgens die seuns het die beskuldigde hulle met ’n hond gedreig en moes hulle die hond se penis ook suig. Een van die ouers sê haar seun is erg getraumatiseer en kry nagmerries. Die bekommerde ouer verduidelik: “My kind huil in sy slaap. “Hy het gedreig hy gaan selfmoord pleeg. Ek moet hom nou met valkoë dophou.” Nog ’n mammie sê haar seun se anus het gebloei en was geskeur. Die seuntjies is na die Karl Bremer-hospitaal geneem, waar hulle ondersoek is. Die dokter het bevind hulle­ is verkrag. Die tienerseun bly in aanhouding in die Bosasa-jeugsentrum in Kraaifontein. Die saak is vir nader ondersoek tot Vrydag 25 Januarie uitgestel.