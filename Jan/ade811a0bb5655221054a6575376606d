MIMI laat nie met haar mors nie. TMZ berig Mariah Carey sleep haar voormalige assistent Lianna Azarian hof toe. Die sangeres het Lianna in Maart 2015 aangestel. Nou beweer die ster Lianna het gesteel soos ’n Gupta en stilletjies privaat video’s van haar geneem om Mimi mee af te pers as sy haar ooit sou fire. Die assistent wou glo hê Mimi moet $8 miljoen (sowat R109 miljoen) hoes om nie die video’s die wye wêreld in te stuur nie. Ag toe nou, Mimi, daai video’s kan tog nie meer embarrassing wees as jou optrede op Oujaarsaand 2016 nie? Anyway, luidens hofdokumente wat die tydskrif People gesien het, dagvaar Mimi Liana vir die verbreking van haar kontrak en van haar pligte as vertroueling, asook vir uitbuiting en inbreuk op privaatheid. En moet nou nie dink Mimi kom met die lag nie. Nee, die ster soek niks minder as $3 miljoen (so R41 miljoen) in damages nie. Sien jy wat kom jy oor van gierig wees, Lianna?