CESC Fàbregas gaan Thierry Henry (coach) nou help om die sukkelende Monaco in Ligue 1 te probeer red. Die Spaanse speler het Saterdag in die FA Cup-reeks teen Nottingham Forrest sy laaste game vir Chelsea gespeel. DIE ervare Engelse speler Jermain Defoe het ’n kontrak met die Skotse span Glasgow Rangers gesign. Defoe het min speelkans by Bournemouth gehad en sluit hom aan by Steven Gerrard, wat Rangers se breier is. AARON Ramsey van Arsenal­ het volgens die Italiaanse media reeds ’n vooraf-kontrak met Juventus­ gesign. Ramsey en die Gunners kon nie ooreenkom oor ’n nuwe kontrak nie en hy is toegelaat om met ander klubs te praat. TWEE Liverpool-spelers, Dominic Solanke en Nathaniel­ Clyne, skuif na Bournemouth. Solanke se move is permanent. Clyne, wat sukkel om sy plek in die verdediging terug te kry, het net ’n leenkontrak gesign. REAL Madrid het Brahim Diaz, een van die beste jong talente, van Manchester City aangekoop. Madrid het verlede seisoen sy mandaat verander om sterre aan te skaf en het nou ’n groep vol van sokker se jong talent. CHRISTIAN Pulisic, Amerika se beste speler, het hom van Borussia Dortmund af by Chelsea aangesluit. Ingevolge die deal sal hy dié seisoen by Dortmund voltooi voordat hy die skuif na die Premier League maak. DIE Gunners is glo op James Rodríguez van Real­ Madrid se spoor. Die ster is op ’n tweejaar-leenkontrak by Bayern Munich in die Bundesliga. Die Gunners kort nog versterkings in die middelveld. DIE Red Devils soek ook versterkings in die persoon van die verdediger Kostas Manolas. United sukkel van die begin van die seisoen met sy verdediging en hoop die Griek is die man wat sy lekkende verdediging sal toestop. BAYERN Munich wil die Chelsea-speler Callum Hudson-Odoi na die Bundesliga lok. Bayern is glo bereid om Arjen Robben se nr. 10-trui aan Hudson-Odoi te gee wanneer Robben die klub aan die einde van die seisoen verlaat.