ASHTON. – Ons is beslis diep in Januworry, want baie mense skarrel nou ná hul spandabelheid in die feestyd. Vra maar vir Ben Papa en sy jonger broer, Kosie. Die broers het verlede jaar baie goed gevaar met scrap metal wat hulle by­mekaar gemaak en ingeruil het vir kontant. Ben sê: “Ons tel gewoonlik bierblikkies en koeldrank­blikkies op, druk dit plat en ruil dit in vir ’n paar sente. Minder “Ná die feestyd was ons nie meer so gelukkig met die scrap metal nie. “Die laaste paar dae het ons agtergekom daar lê minder blikkies rond.” Kosie voeg by: “Dis oor die mense nie meer geld het nie. Dis mos nou Januworry.” Gister het die broers egter ’n jackpot geslaan. Dis toe hulle afgekom het op die karkasse van twee stukkende yskaste. Hulle meen die waarde daarvan is ongeveer R300. Hulle karwei hulle scrap metal gewoonlik in wheelie bins, maar dié vondste het net bo-op gepas.