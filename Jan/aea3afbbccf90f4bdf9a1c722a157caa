THANDO Thabethe (28) se nuwe movie gaan oorloop van vreugde en drup van seks. Volgens The Juice gaan sy die rol vertolk van Zinhle Malinga in die Suid-Afrikaanse movie Love Lives Here. Dit word in Maart uitgereik. Die 5FM-omroeper het met Drum gepraat oor wat mense van die fliek kan verwag. “Zinhle is ’n bietjie anders as ek,” verklap Thando. “Sy is nogal nerdy en ’n bietjie laid-back. Sy is ’n skrywer en ’n romantic, maar ook lekker vurig. Nederigste “Sy is lief vir die lewe, maar die mans in haar lewe het ander idees. Haar storie is eintlik opgedra aan al ons girls wat deur so baie gaan oor mans wat net nie kan besluit wat hulle wil hê nie.” Die aktrise sê hierdie karakter is ’n bietjie meer bedaard as die feisty rolle wat sy gewoonlik vertolk. “Ek dink daai kant van haar word nie in die film explore nie. Sy is die nederigste karakter wat ek al ooit gespeel het.” Thando belowe Love Lives Here is vol opwinding. “Julle kan uitsien na ’n ingewikkelde love story met baie snaakse oomblikke en seks.” Die supersexy Lungile Radu, Andile Gumbi, Zola Nombona, Motlatsi Mafatshe en Sihle Ndaba speel ook daarin.