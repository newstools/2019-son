DIE Oscars gaan vanjaar vir die eerste keer in 30 jaar sonder enige host geskied! Variety berig die filmbedryf se grootste toekenningsaand wat op 24 Februarie gaan plaasvind, gaan eerder ’n verskeidenheid van sterre hê wat die verskillende kategorieë inlei. Dis heeltemal anders as die gewone formaat van die Oscars waar een of twee hosts die show open en hulle lyf die hele aand MC hou. Die komediant Kevin Hart sou mos eers die MC vir die Oscars gewees het, totdat sy homofobiese twiets van ’n paar jaar gelede weer kop uitgesteek het. Gatvol Die Academy het die kort grapjas toe voor ’n ultimatum gestel. Hy moet om verskoning vra vir sy aaklige twiets of hy moet eerder nie die MC vir die Oscars wees nie. Kevin het die LGBTQ-gemeenskap toe verskoning gevra, maar hy sal steeds nie die Oscars host nie. Hy is nou lyk my gatvol daarvan om oor die Oscars te praat. In ’n onderhoud met Good Morning America se Michael Strahan het ou Kev gesê hy wil alles nou net agter hom sit. “Daar is nie meer ’n gesprek daaroor nie. Ek is oor dit. Ek is oor daai oomblik. Ek gaan nie meer myself verduidelik nie. Ek is klaar.”