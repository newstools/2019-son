JY KAN ook ’n hele paar rand bespaar as jy jou koskaste en yskas tiptop hou: Die webwerf goeiehuishouding.co.za het die perfekte wenke hiervoor. Gee daar ’n knippie? Hou jou ontbytgraan en skyfies kraakvars met knippies wat die sakkies lugdig ver­seël. Word ’n stock controller Skuif ouer blikkies en selfs droë goedere vorentoe in die kas sodat jy hulle eerste gebruik wanneer jy jou nuwe kruideniersware uitpak. Pêrels van wysheid Moenie melk of ander suiwelprodukte in die yskasdeur pak nie. Dis waar die temperatuur die hoogste is. Plaas oorskietkos reg voor sodat jy kan onthou om dit eerste te eet voordat dit bederf. Hergebruik-reëls Glashouers kan skoon­gemaak word om weer souse, slaaisouse en sop in te bêre. Kos bly langer vars in glas. Bakgat bakkieplan Bêre kleiner houers binne-in grotes. Maak die deksels regop daarby staan of stapel hulle regop in ’n geskikte houer. Wees seker Jy kan nie net op grond van kos se kleur of reuk bepaal of dit bederf het nie. Maak seker – en gooi dit onmiddellik weg as dit verdag ruik. Jy wil nie later dokter toe gaan met ’n omgekrapte maag nie.