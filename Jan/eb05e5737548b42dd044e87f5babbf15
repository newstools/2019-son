SOWAT 60 gehoor­gestremde Moslems vertrek Saterdag vir die eerste keer na Saoedi-Arabië. Die groep pelgrims, wat tussen 18 en 90 jaar oud is, keer op 18 Februarie terug van Mekka. Die groep se mediabeampte, Ishah­ Cassiem, sê talle Moslems van oral in die land wil die groep vergesel. Cassiem sê die totale onkoste van dié projek beloop R1,7 miljoen. Dit word geborg deur die Al-Waagah Islamic Institute for the Deaf van Kaapstad en deur bydraes van die publiek. Die groep se woordvoerder, Cassiem de Wet, sê: “Die pelgrims se besoek aan Mekka is ’n umrah (pelgrimstog). “Ons stuur ook ’n aantal vrywil­ligers saam om na die gehoor­gestremdes om te sien. Waarborg “Baie vrywilligers wil ook saamgaan. Hulle dek natuurlik hul eie koste. “Die gehoorgestremdes is ’n groot verantwoordelikheid omdat ons hul veiligheid moet kan waarborg. “Ons het die Khidmatul Awaam-pelgrimsdiens gevra om ons by te staan omdat hy ervaring het met umrahs na Mekka. “Benewens Khidmatul Awaam staan die Deen Channel, Muslim Judicial Council (MJC) en Radio 786 ons ook by.” Die groep se administrateur, Fadiyah­ Harris, sê: “Ál jammerte is dat die peligrims nie die mooi Arabiese recitals sal kan hoor nie.” Enige een wat meer inligting wil hê, kan enige van die volgende nommers skakel: 021 638 3368, 073 386 8887 of 074 579 7266.