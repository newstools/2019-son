’N NUWE wêreld. Dís wat elke gehoor­gestremde leerder ontdek wanneer hy of sy by die deure van die Carel du Toit- Skool vir Gehoorgestremdes instap. En wanneer ’n mens dié skool op die perseel van die Tygerberg-hospitaal betree, word jy behoorlik uitgeboul deur die toegewydheid van die vriendelike personeel. Hulle is begeesterd en vasbeslote om ’n omgewing te skep waarin die leerders kan floreer. ’n Woordvoerder van die Carel du Toit, Lynn Cloete, sê byna 60% van hul leerders kom uit huishoudings waarvan die inkomste wissel van laag tot nul. Cloete sê: “Ons wys geen kind weg nie, en selfs ouers van omliggende plekke wie se kinders hier is, kan teen ’n minimale fooi in een van ons residences bly. Afhanklik “Om een kind vir ’n jaar onderrig te bied, kos gemiddeld R36 000; dít sluit hul hearing aids in. “So, ons is dus baie afhanklik van borgskappe en geldinsamelings.” Cloete sê hulle doen alles in hulle vermoë om seker te maak die kinders word die beste geleenthede moontlik gebied. Sy moedig lesers aan om careldutoit.co.za, hul webtuiste, te besoek – vir meer inligting oor die uitstekende taak wat hulle verrig, maar ook om uit te vind hoe hulle ’n bydrae kan lewer.