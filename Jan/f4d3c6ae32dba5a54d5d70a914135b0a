TWEE verdagtes sit in die tjoekie nadat hulle die naweek ’n cop in Guguletu doodgeskiet het. Die 35-jarige konstabel was van diens af toe ’n rooftog Sondag omstreeks 21:00 by ’n spaza shop in die Sqalo-plakkerskamp in Guguletu gebeur het. Die polisieman was by die winkel, wat na verneem word aan sy girlfriend behoort, toe onbekende aanvallers die winkel binnegegaan het. Gesig Die aanvallers het die winkel probeer beroof en verskeie skote afgevuur. Die konstabel, wat by die misdaadintelligensie-eenheid in Bishop Lavis gewerk het, is in die gesig gewond en is op die toneel dood. Altesaam nege 9 mm-koeëldoppies is op die toneel gevind. Die cops het inligting opgevolg wat gelei het tot die arrestasie van twee mans van 26 en 36, van Guguletu. Moordwapen Die provinsiale polisiekommissaris, lt.genl. Khombinkosi Jula, het die vinnige arrestasies verwelkom. Die twee mans sal binnekort op klagte van moord in die Athlone-landdroshof verskyn. Daar word nog na die moordwapen en die ander aanvallers gesoek. Die cops het inligting opgevolg dat ’n vuurwapen in ’n plakkershut in die plakkerskamp Si­yangena gehou word toe hulle raak geskiet is.