QUINTON de Kock het Pakistan duur laat betaal vir Usman Shinwari se foutbal. De Kock was vanaand op Nuweland die kolfheld van Suid-Afrika se sege van sewe (7) paaltjies oor Pakistan. Die Suid-Afrikaners het met die sege die eendagreeks  met 3-2 beklink. Shinwari het ’n reuse fout gemaak toe hy oor die boul-kampie in die derde beurt getrap het. Suid-Afrika was toe op 20 lopies en De Kock het op 12 lopies gestaan. De Kock het voortgegaan om 83 (11x4, 3x6) lopies aan te teken wat die besoekers erg geruk het. Om sout in die Pakistan-wonde in te vryf het De Kock en Reeza Hendricks (34) ook ’n vennootskap van 61 om de tweede paaltjie behaal. Rassie van der Dussen (50*) en Faf du Plessis (50*) was die manne wat die Proteas oor die wenstreep gelei. Die Proteas se visier is nou op die T20-kroon gerig wat Vrydag op Nuweland begin. Die Proteas het ook die toetsreeks 3-0 gewen. Met die eendagreeks wat met 2-2 gelykop was het die wedstryd opgeleef tot die angstigheid van ’n naelbyt eindstryd. Die Suid-Afrikaners is die taak gestel om die hoogste telling van 240/8 in ’n dag-aand wedstryd op Nuweland te jaag vir die oorwinning. Die vorige hoogte telling op die ikoniese veld was in 1997 teen Zimbabwe. Faf du Plessis, kaptein van die Proteas het die besoekers  ingestuur om eerste te kolf. Pakistan se aanvangskolwer Fakhar Zaman het aggressief gekolf  vir sy 70 lopies van 73 ball. Dit was ook die besoekers se hoogste bydrae. Met Pakistan wat op 128 /4 gestaan het toe Zaman een van Andile Phehlukwayo (2/42) se twee slagoffers geword het, het die lopietempo ook begin opdroog. Imad Wasim, wat op nr.8 vir Pakistan kom kolf het egter met sy 47 nie uit nie van 31 balle die besoekers se beurt ’n hupstoot gegee. Dwaine Pretorius wat vir die stryd nader getrek is het 2/46 platgetrek