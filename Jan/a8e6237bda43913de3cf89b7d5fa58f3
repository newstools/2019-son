’N VYFJARIGE seun is gisteroggend met ’n mes by die larney Waterstone mall in sy bors gesteek. “Die kinders was saam met hulle ma waar hulle inkopies gedoen het,” sê kapt. Hein Hendricks. “ ’n Man het na hulle gestap, ’n mes uitgehaal en die seun gesteek. “Die ma van die kinders het gekeer dat die aanvaller hulle weer steek. “Die twee security guards het hulle te hulp gesnel en die aanvaller in hegtenis geneem.” Inligting Die Somerset-Wes-polisiekantoor ondersoek ’n klag van aanranding met die doel om ernstig te beseer. Volgens inligting was daar klagte by die polisie van die verdagte wat glo mense aangerand het, maar die klaers het glo nie klagte aanhangig gemaak nie. Die verdagte sal môre in die Somerset-Wes-landdroshof verskyn.