TULBAGH. – Wow, dis ’n riem onder die hart om te weet dat oud-leerders steeds omgee en hul alma mater se leerders wil help. Dis waarmee die Hoërskool Waveren kan spog – oud-leerders wat steeds ’n oop hand vir hul skool het. Matrieks van 1991 het saamgestaan om 2018 se top-matriekpresteerder, Simone­ Beyers, te help met geld vir verdere studie. Die groep se plan is om ’n trust te stig vir die skool se leerders om verder te kan gaan swot.