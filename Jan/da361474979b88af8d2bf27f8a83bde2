DIT was ’n baie goeie naweek vir United se krieketspan in die Nelson Mandelabaai-premierliga. United het Uitenhage Saterdag in die Dan Qeqe-stadion met ses paaltjies geklop. Die volgende dag het United op St. Georgepark ook met die PECC afgereken. United het dié slag met vier paaltjies gewen. Die PECC het wel Saterdag vir Old Grey met ag paaltjies geklop. Union is goed op dreef en het Despatch met 176 lopies afgeransel nadat Riaan Venter pragtig gekolf het. Motherwell het Bloemendal met vier paaltjies getroef in Saterdag se ander wedstryd. Gelvandale het Sondag spiere gewys toe hy Uitenhage met sewe paaltjies op die Muir Oval geklop het. Die verkorte telkaarte is: Old Grey t PECC Old Grey 121 (R Fourie 29, M Hansel 28; G Perry 3/39, S Gerber 2/12, C McCarthy 2/26, D van Rooyen 2/27). PECC 125/2 (D Doyle 79*, B Luttich 31; D Korkie 1/21, L Lindsay 1/31). PECC wen met ag paaltjies. Union t Despatch Union 255/5 (R Venter 101*; S Meiring 2/53). Despatch 79 (J Esterhuysen 20, L de Vos 20; M Smith 4/23, R Hamilton 3/32, J Koen 3/17). Union wen met 176 lopies. Bloemendal t Motherwell Bloemendal 135 (T Petrus 55). Motherwell 136/6 (S Dapo 37). Motherwell wen met vier paaltjies. United t Uitenhage Uitenhage 178/9 (Z Patel 70*; L Vaaltyn 3/29). United 179/4 (S Duda 54, N Brouwers 44). United wen met ses paaltjies. Sondag Uitenhage t Gelvandale Uitenhage 62 (B Petrus 20; B Dolley 4/21). Gelvandale 67/3 (L Petersen 2/22). Gelvandale wen met sewe paaltjies. PECC t United PECC 175 (D Doyle 40, C McCarthy 34; N Brouwers 6/52). United 179/6 (B Bopp 47*, R Esau 33; J Radder 3/28). United wen met vier paaltjies.