WENDY Williams se talk show sou voortgesit word, maar dis nou ’n derde keer uitgestel. Sy is in die hospitaal opgeneem. Wendy het Graves-siekte, wat sy opgedoen het toe sy haar skouer in Desember gebreek het. Haar show is besonder gewild omdat dit oor die lewens van celebs gaan. Sy sou op 14 Januarie weer op die lug gaan, maar dit is tot 21 Januarie uitgestel. Nou is dit vir ’n onbepaalde tyd uitgestel. In ’n verklaring sê Wendy sy gaan ’n ruk lank af wees. Shows wat voorheen uitgesaai is, gaan nou herhaal word totdat ’n nuwe aanbieder gekry word wat van Maandag af sal instaan. – Channel24