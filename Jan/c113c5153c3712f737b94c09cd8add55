DIE aankondiging van die Blou Bulle se basies leliewit afrigtingspan het laas week groot konsternasie in die so­siale media ontlok. Thando Manana, ’n voor­malige Springbokflank wat in 2001 vir die Bulle uitgedraf het, het sy misnoeë uit­gespreek oor die gebrek aan transformasie by sy vorige span. Manana het dit as “skokkend” beskryf. Benewens Alan Zondagh, wat die Bulle se direkteur van rugby is, het die span van Pretoria Pote Human as sy hoofafrigter aangestel. Kleur Vrydag is bevestig die voormalige WP-losskakel Chris Rossouw is gekies as agterlyn- en aanvalsafrigter. Anton Leonard, ’n voormalige kaptein en agsteman van die Bulle, is die nuwe lystaan-spesialis. John-William Meyer (tegniese adviseur) en Pine Pienaar (verdediging) is die ander lede van die afrigtingspan. Hayden Groepes (vaardigheid- en skopafrigter) is al gekleurde persoon in die groep. Lood de Jager is die nuwe kaptein en Handré Pollard onderkaptein. Albei is Bokke.