‘n Dertig jarige vrou het haarself aan die polisie oorgegee. Dit kom na die liggame van haar vier kinders in haar huis in Klarinet, Witbank, Mpumalanga ontdek is. Brig. Leonard Hlathi, polisiewoordvoerder, sê die vrou het familielede gekontak en gesê om by die huis te gaan kyk. “Hulle is daarheen en het die grusame ontdekking gemaak. Die vier kinders, tussen 11 maande en ag jaar oud, was toegedraai in lakens.” Volgens Hlathi is die ma en haar kinders – twee dogters en twee seuns – laat op Boxing Day saam gesien en het alles okay voorgekom. Die vrou sal binnekort in die hofverskyn op vier aanklagte van moord. 