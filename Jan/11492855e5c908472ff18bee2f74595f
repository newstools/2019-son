DIE anti-gang unit het in Bishop Lavis op twee vuurwapens beslag gelê en ’n 40-jarige man in hegtenis geneem. Volgens ’n woordvoerder vir die polisie, kapt. Hein Hendricks, was lede van die bende-eenheid besig met opsporingsoperasies in Bishop Lavis. “Die lede het inligting opgevolg en op twee onwettige vuurwapens afgekom waarvan die reeksnommers afgevyl was. Aangehou “Hulle het ook 39 koeëls en ’n gesteelde kar gekry. Die kar is in ’n huisroof in Rondebosch gesteel.” Volgens Hendricks is die kar gebruik in ’n voorval van poging tot moord wat by Philippi se polisiestasie ondersoek word. Hendricks sê die verdagte word aangehou en sal aangekla word van die besit van onwettige vuurwapens en koeëls en ’n gesteelde kar.