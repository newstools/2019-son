’N MAN van in die 20 is ernstig beseer toe hy teen die kant van ’n taxi in Tokai gebots het. Paramedici van ER24 was gou op die toneel. ’n Woordvoerder van ER24, Russel Meiring, sê die motorfiets het ná die botsing ’n ander kar getref en die taxi het ’n ent verder gestop. Behandel Meiring sê hulle verneem die taxi het voor die biker ingery en die man het die kant van die taxi getref. “Die man is ernstig beseer en op die toneel behandel voordat hy na die Groote Schuur-hospitaal geneem is. “Die bestuurder van die taxi is nie beseer nie,” volgens Meiring. – ER24