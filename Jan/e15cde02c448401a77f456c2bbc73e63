MEGHAN, hertogin van Sussex, het lunch saam met ’n supersexy hunk met ’n silwer tong geniet. Christian Jones is die nuwe adjunk-skakel­beampte van Meghan en prins Harry, asook die hertog en hertogin van Cambridge, prins William en Catherine, berig E! News. Die swanger hertogin was Vrydag in Londen uit saam met haar sexy nuwe werknemer – en talle mense online drool omtrent oor hom. Dagtaak Luidens Jones se LinkedIn-profiel is hy in Desember aangestel om vir die “Fab Four” te werk. Sy werkondervinding sluit in dié van Brexit-toespraakskrywer vir David Davis, wat tussen 2016 en 2018 die portefeulje gehou het van minister belas met die verlating van die Europese Unie. Jones se dagtaak sluit skakeling met die Britse en internasionale media en die vier se liefdadigheidsorganisasies in. Hy sal ook Meghan, Harry, Catherine en William raad gee oor interaksie met die media, berig Daily Mail.