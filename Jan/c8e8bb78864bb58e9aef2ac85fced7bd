DIE pasiënt wat by die Tygerberg-hospitaal by ’n badkamervenster uitgespring het, is ongedeerd gevind. Raymond Swarts van Franschhoek herstel tans goed by die huis. Die 28-jarige Raymond was sewe dae vermis nadat hy by Tygerberg by ’n bad­kamervenster op die tweede vloer uitgespring het. Volgens sy ma, Rosie Swarts, is hy vroeër vanjaar deur ’n kar gestamp. Hy is van die Paarl-hospitaal na Tygerberg oorgeplaas. Op Saterdag 5 Januarie het hy na bewering die ruit in ’n manstoilet gebreek en na vryheid gespring. Sy suster, Francisca Swarts, het aan Son gesê haar broer het in die nag gemaak dat hy wegkom. “Ons het nooit hoop opgegee nie en elke dag na my broer gaan soek. Ons is dankbaar hy is veilig en tuis.” Francisca vertel ’n groep mense het haar broer Sondag langs die pad naby die Karl Bremer-hospitaal opgetel.Dis sowat 5 km van Tygerberg af. “Gelukkig het hy my nommer onthou. Hulle het my gebel en vertel waar hy hom bevind. Ek was so bly om van hom te hoor dat ek skoon begin huil het.” Francisca sê die barmhartige Sama­ritane het die ambulans gebel. Dié het Raymond na Karl Bremer geneemvir mediese behandeling. “Ons is dankbaar teenoor die persone wat hom opgetel het.” Francisca sê haar broer is Maandag ontslaan. Hulle ma sorg nou by die huis vir hom. “Al wat ons sien, is pure genade. “Ons is almal verlig en baie dankbaar,” sê Francisca. Sy voeg by toetse is op Raymond se brein gedoen. Die resultate toon niks is met hom verkeerd nie.