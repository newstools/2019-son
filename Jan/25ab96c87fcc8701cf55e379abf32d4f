HOE kleiner die dorp, hoe meer eksentriek is die karakters wat dit huis noem. Soos Maanhaarsdrif, die kleine Karoo-dorpie in die plaaslike reeks Dwaalster. Nicola Hanekom, skepper van die reeks, sê sy het die idee vir Dwaalster 15 jaar gelede in haar kop gekry toe sy deur die Hoekovallein in Ladismith gereis het. "Magiese en mystical stories is deel van hierdie omgewing en ek het gedink dit kan 'n boeiende tema vir 'n dramareeks wees," sê Hanekom. Die karakters in die reeks is gegrond op mense wat Nicola ken. Die temas is selfs bekend aan stadsjapies, maar raak groter en snaakser weens die karakters in 'n klein dorpie wat getrou is aan die lewe. Die temas sluit in sosiale integrasie, homoseksualiteit en verbode liefde, verhoudings oor die kleurgrens en selfs die omstrede skaliegasbedryf wat al vir jare in die nuus is. Moet ook nie die spoke van die verlede vergeet wat die verskeie inwoners van Maanhaarsdrif teister nie. FRANS LOOTS (Albert Maritz) Frans is ‘n wewenaar en afgetrede skoolhoof wat lief is vir rugby en putt-putt gholf. Hy dra gereeld sy Blou Bul-trui en helm met Bulhorings. Hy is egter nie ‘n macho man nie. Hy sing opera, al is dit na ‘n paar biere. Sy goeie vriend is ook sy vyand as dit by rugby kom. Die dorp se burgemeester, Ivy, is mos ‘n Stormers-ondersteuner. Jy sal Albert herken van sy rol as die eksentriese Bertho Lopez in die dramareeks, Vallei Van Sluiers (Kyk dit hier op Showmax). IVY VAN GRAAN (June van Merch) Die burgemeester Ivy mag dalk met 'n ystervuis regeer, maar sy het ook ‘n goeie hart en is superlojaal. Moet haar nie kwaad maak nie, want jy sal  beslis tweede kom. Vra maar vir Frans wat gereeld sy sorge wegdrink waneer Ivy jolig as as die Stormers wen. Ivy het haar geheime, maar dit laat haar nie altyd smile om haar toekoms in ‘n teekoppie te laat lees nie. June is bekend vir haar sterk karakter, Sara, in die reeks Sara se Geheim (Stroom seisoene 1 en 2 hier op Showmax). ANNABEL LOOTS (Tinarie van Wyk Loots) Annabel, Frans se dogter is gedrewe en hardwerkende ondersoekende joernalis wat terug huis toe gaan ná ‘n groot expose wat sy vir 'n koerant in die stad gedoen het. Sy is ook nie die enigste persoon wat terug is nie. Haar eks-boyfriend, die dokter Stian (Jacques Bessinger)  het sy oorle pa se praktyk oorgeneem. Terwyl Annabel worstel met sake van die hart en om in die verlede van Maanhaarsdrif te grawe, moet sy ook vir Lettie (Joanie Combrink) in die gesig kyk. Ondanks die feit dat Lettie vir Annabel blameer vir haar seun se dood. Tinarie kan gesien word as die hardwerkende prokureur, Lara Kruger, in die regsdrama Fynskrif. Dis hier op Showmax. RAGEL-LEE LOOTS (Erica Wessels) Sy hou misdadigers in die tronk en die verkeer kalm. Sy is Annabel se suster en ewe streng as dit by haar pligte kom. Sy is ook ‘n steunpilaar vir haar pa, Frans. Erica’s se CV is so lank soos jou arm, maar jy kan haar as Elle Fourie in die riller, Vloeksteen sien. (Kyk seisoen 1 hier op Showmax). GINA DEVINE (Tarryn Wyngaard) Gina is die dowe kelnerin met rolskaatse wat by die Die Piering werk. Sy was 'n biker wat haar gang gelos het toe sy deur Maanhaarsdrif gery het. Sy het agtergebly ondanks haar eks-kêrel Charles (Albert Pretorius) se beste pogings om haar hart terug te wen. Tarryn moes gebare taal aanleer vir die rol. Sy kan ook as Ilke Bastiaan gesien word in die telenovela Arendsvlei. Jy kan episodes hier kry. Kyk Dwaalster hier op Showmax.