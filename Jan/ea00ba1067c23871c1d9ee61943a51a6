CHRISTO Gawie is terug as die breakfast show presenter van Heartbeat FM in George. Dié Christelike radiostasie saai in die Suid-Kaap uit en bring die blye boodskap aan die mense. Christo gaan ook die sportprogram uitsaai. Hy is baie opgewonde om weer by radiowerk betrokke te wees. Maar hierdie keer is dit anders, want hy saai gospel uit. Hy sê uitsaai is vir hom tweede natuur en dis net ’n vreugde om ’n seën vir die gemeenskap te wees. “Dis vir my ook lekker om jong aanbieders te help met uitsaai,” vertel hy. Gawie sê hy het gedink dit sal moeilik wees, maar as jy Christelike waardes het, is dit maklik. Hy wil ook graag studente help oplei en bemagtig in die uitsaaiwese. Lucinda Orie, stasiebestuurder, sê dit is vir hulle lekker om te help in die gemeenskap en ’n verskil te maak in jong mense se lewe. Die stasie se Back 2 School-projek help byvoorbeeld leerders met skryfbehoeftes. Skakel gerus in op 103.9.