’N ELF maande oue baba het by haar ma se lyk gesit nadat die ma doodgeskiet is. Kapt. Namhla Mdleleni, ’n polisiewoordvoerder, sê die vrou se suster het dié grusame ontdekking Dinsdag in die Msawawa-lokasie naby Engcobo gemaak. “Die slagoffer se man het die vrou se suster gekontak toe hy nie sy vrou in die hande kon kry nie. Koeëlwond “Hy het die suster gevra om in te check by sy vrou.” Die suster het dadelik na die vrou se huis gegaan, waar sy op die toneel afgekom het. “Die slagoffer het ’n koeëlwond aan haar bolyf gehad. Die kind is ongedeerd.” Die motief vir die moord is nog nie bekend nie. Die slagoffer se identiteit is ook nie bekend gemaak nie.