HORDES pendelaars in wêreldstede het broekloos gegaan vir die jaarlikse Global No Pants Subway Ride. Dit het alles in 2002 as ’n foefie van die prank collective Improv Everywhere begin. Laas Sondag het pendelaars onder meer in Londen, Kopenhagen, Buenos Aires, Chicago, San Francisco en Berlyn die broeke vir hul moltrein-rit uitgetrek. Improv Everywhere se stigter, Charlie Todd, sê die doel is net om mense te laat lag en smile in ’n “viering van stuitigheid”. – UPI