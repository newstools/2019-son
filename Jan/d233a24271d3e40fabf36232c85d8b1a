DIE Legends het ’n legendariese fight op Kimye se larney troue gehad. Chrissy Teigen en haar man, John Legend het dié week in Watch What Happens Live with Andy Cohen vertel hoe hulle op Kim Kardashian en Kanye West se troue in 2014 ’n groot uitval gehad het. En dít alles oor die gewese swemkleremodel insecure was. Die mammie van twee vertel: “Ek dink ek was regtig geïntimideer oor ek on­seker van myself was en ek het dit op John uitgehaal. “Daar was ’n hele paar fabulous en wonderlike mense en dit is waar alles begin het.” Kyk, dit was Kimye se troue. Jy kan jou dus indink watter klomp celebs daar was: mense soos Serena Williams, Riccardo Tisci van Burberry en die ontwerpers Alexander Wang en Olivier Rousteing. Die vrou van John het erken sy het dalk ook te veel voggies gesluk. Sy sê elke keer as sy Kimye sien, wil sy net daaroor om verskoning vra, want álmal op die troue het geweet dat sy en John daai aand soos twee katte in ’n kussingsloop was. Kimye was ’n week gelede by die Legends se huis vir John se 40ste verjaardag. So, daai fight het die vriendskap darem nie versuur nie.