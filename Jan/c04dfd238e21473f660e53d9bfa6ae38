TOE ek dié stuk begin skrywe het, het ek ’n behoorlike WTF moment gehad. Want teen dié tyd van die jaar, ná die vreestyd, is ek moeg en my kop leeg. (Van my kritici sal sommer sê: “Leër as gewoonlik, nè?”) New Year’s resolutions? Wel, ek gaan aanhou drink, vloek en rook. Ek gaan steeds so kwaad raak soos ’n leeu met ’n seer poot, veral in verkeer. Ek gaan steeds (in sekere gevalle natuurlik) soos Hannibal Lecter eet en bestuur. En ek gaan steeds probeer om my eerlike opinie te gee – oor alles, maar veral oor karre. So, Nuwejaarsvoornemens is uit. Maar toe kom my dogter, Mila, in my gedagtegang tot my redding. Aangesien sy sedert sy ’n baba was ’n pa het wat elke week ’n ander kar ry, weet sy meer van karre as ál die seuns in haar skool. En sy wil mos nou hê Pa moet haar leer bestuur. (Terloops, ek sal haar ’n paar lesse gee, en nee, manufacturers – voordat julle in julle koffie verstik – dit sal nié in julle toetskarre wees nie: Ouma se kar is handy. En alles sal geskied op privaat eiendom met niemand in die omtes nie. Maar selfs in dié geval trip my gedagtes my op, want ek besef toe die arme kind sal nooit haar driver’s slaag nie. Want Pa leer haar ál die “verkeerde” goed met sy ou code 8-liksens. Meerkat Niks van daai kom ons lyk soos ’n oerangoetang wat ’n piesang skil wanneer ons die stuurwiel draai nie. Eerder ’n propperse opposite lock maneuver. Niks van daai kom ons lyk soos ’n meerkat op tik soos ons in ál die truspieëls by ’n rooi lig kyk nie, en dan ry ’n horse & trailer in ons tailpipe op. Niks van daai kom ons stop doodstil by ’n stop­teken, trap die clutch en sit die donnerse kar in neutral nie. Want dít alles en meer is wat ’n mens volgens die (vl**kwoord gesensor) K53-bestuursvereistes moet doen, at least soos hulle deesdae is. K53? Vergeet maar intuitive driving, in-tune driving, all-round aware­ness en van ’n stelsel wat werk (en nie werk nie). Sover ek weet, is K53 gegrond op ’n stelsel wat ná die Tweede Wêreldoorlog in Ingeland opgestel is. Ja, so argaïes is dit. En dít was natuurlik dekades voor deesdae se sterk enjins, steel radials, all-wheel drive, die hele alphabet soup van safety features (ABS, EBD, EDC), crumble zones, air bags ladder chassis­ frames, reinforced roll cages ... Ja, K53 is opgestel lank voor ál daai en vele meer wat in die meeste moderne voertuie voorkom, en selfs standaard is. Selfs die cheapies deesdae, en groter karre soos die Kia Sportage, is stukke beter as die karre van daai jare. Ek hét dit al gesê, maar ek sê dit weer: K53 kweek dom en senuweeagtige bestuurders, want ’n mens is veronderstel om op sulke nietighede te konsentreer dat jy skoon perspektief verloor. Dis juis dié nietighede wat so baie jong bestuurders optrip en wat veroorsaak dat hulle foute maak. Hulle skrik byvoorbeeld hulle gatte af “tot in die fout in” (soos ons altyd in die army gesê het wanneer jy overcorrect) wanneer ’n V8 hier verby hulle dreun. As ons die bloedvergieting op ons paaie wil beperk, moet ons dié K53-ding wegdoen en dalk die voorbeeld van die moderne Vikings daar in die Skandinawiese lande volg. Daar jaag kiddies van kleins af in skedonke in die sneeu en op ys (natuurlik met supervision), en weet dan later instinktief wat om te doen wanneer dinge buite beheer raak. Daar in die noorde sterf byna niemand op ’n pad nie. Ja, ons het nie sneeu nie, maar ná ’n vreesaanjaende road trip deur die Karoo het ek besef ons sand en gruis is ’n goeie alternatief. Sê maar net.