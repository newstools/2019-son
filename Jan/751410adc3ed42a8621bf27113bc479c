GEDURENDE die festive season was dit die beste tyd om jou skuld te gaan betaal. Maar die betaaltye in die winkels was leër as wat baie se kaste vandag is. In die food courts van baie malls was daar nie ’n plek vir ’n halwe muis nie. Daar in daai plekke waar die mense hulle vingers aflek aan die cholesterol en diabetes in train­ing. En vroeg in Januarie het baie na hulle bank gestroom om debits te kanselleer sodat hulle in staat kan wees om hulle kinders se skoolklere en stationery te koop. Needless to say, as hulle in Desember hieraan aandag gegee het, dan was dit nie nou nodig om hulle eie skuld in te doen nie. Maar elke Desember val ons in dieselfde trap en druk ons kniediep in die skuld. En vir wat? Een dag wat nou meer ’n dag van fashion statements is as die herdenking van ’n religious icon? Ons leer ons kinders om nie hulle maats in die oë te kyk nie, maar eerder te kyk watter tekkies hulle aan het. Dan google hulle die tekkiepryse en sien neer op sulke kinders oor hul kwansuis cheap is. Om nie eens te praat van die jare se afbetalings aan daai duur name brand-tekkies wat al teen Valentine’s Day afgeloop is nie. Dit is darem nog vroeg genoeg in die jaar vir Nuwejaarsvoornemens. En my wens vir hierdie nuwe jaar is dat ons as ouers ons prioriteite in orde moet kry. Om te brag-lieg met materialistiese goed wat ten cheap­ste in China gemaak is, is nie die antwoord nie. Kinders kyk na grootmense vir leiding. Hulle sien hoe hulle ouers deur die jaar skarrel om naweke ’n blikkie bier te kan afford, net om in Desember te wil voorgee hulle is Jameson- en Jack Daniels-liefhebbers for life. Laat ons ’n slag connoisseurs raak van ons kinders se education. Laat daar eendag langs ons oop graf gepreek word oor hoe ons ons hande stompies gewerk het om ons kinders na die beste van ons vermoë gelerentheid te gee. Laat ons kinders nie net droom van ordentlike Pritt pleks van die cheap stront wat by ’n R5-winkel gekoop is nie. Laat ons vir ’n slag invest in skoolskoene wat die hele jaar hou en nie sommer breek as die son daarop skyn nie. Die Vader weet (of dalk weet Hy ook nie meer nie), ons kan nie jaarin en jaaruit onsself vir Krismis-fools laat vat nie ...