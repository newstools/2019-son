TERWYL die meeste celebs in Mzansi nog recover het van hul Sun Met-babelas, het die aktrise Khanya Mkangisa (30) ’n aand in die tjoekie in Johannesburg deurgebring. Die tonge het Sondag geklap dat die TV-persoonlikheid, wat onder meer bekend is vir haar rol in The Queen, na bewering in die Goudstad teen ’n ander motor vasgery en toe weggejaag het. Kol. Lungelo Dlamini, Gautengse polisiewoordvoerder, het aan The Juice vertel: “Sy is gearresteer, aangehou en weer vrygelaat.” Dlamini het bygevoeg die saak is aan die nasionale vervolgingsgesag oorhandig.