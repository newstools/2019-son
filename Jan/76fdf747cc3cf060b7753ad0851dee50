JUSTIN Bieber en sy liefie, Hailey Baldwin, het na berig word hul troue vir die derde keer uitgestel. Hulle wil blykbaar eers ’n destination-seremonie behoorlik­ beplan met hul geliefdes. Die 24-jarige sanger en die 22-jarige model het glo hul bruilof vir die naweek van 1 Maart (Biebs se verjaardag) beplan. Dis egter gekanselleer omdat verskeie van hul geliefdes dit nie kon bywoon nie. ’n Ingeligte het aan TMZ gesê sommige van die 300 gaste is vertel dat die troue uitgestel word – dit nadat hulle aangesê is om hulle gereed te hou om lekker te jol daai naweek en tog asseblief niks anders te beplan nie. Intussen is aan US Weekly gesê hulle maak ook nog hul minds op oor hoeveel mense hulle wil nooi. “Hulle wil ’n klein troue hê, maar hulle het soveel mense wat hulle daar wil hê en hulle weet wanneer hulle begin beplan, dit groter kan word.” In verskeie berigte is genoem dat die egpaar nie juis haastig is om die white wedding te beplan nie – dis baie duidelik! – aangesien­ hulle reeds getroud is. Die egpaar het in September in Manhattan in die hof ewige trou aan mekaar beloof, maar het die nuus eers in November bevestig. – DailyMail