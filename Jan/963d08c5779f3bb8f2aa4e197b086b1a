EEN persoon is dood en nog een beseer in ’n ongeluk op Oos-Kaapse paaie. Kapt. Jackson Manatha, ’n polisiewoordvoerder, sê die voorval het Saterdagnag in die Nontshinga village naby Centane gebeur. Twee mense het in ’n bakkie gery. Die voertuig het gerol. Die passasier is op die toneel oorlede, terwyl die bestuurder beseer is. Die oorsaak van die ongeluk is nog onbekend. Die polisie ondersoek ’n saak van straf­bare manslag. Manatha sê die identiteit van die oorledene word weerhou totdat die naasbestaandes in kennis gestel is.