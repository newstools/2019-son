BESTE Bruno. Ek is op 15 Mei 1974 gebore. Ek is ’n enkelouer met twee seuns. Ek werk as ’n tuinier. My kinders is op 27 Mei 1997 en 9 Januarie 2000 gebore. Ek stel my kinders altyd eerste. My jongste seun het pas matriek met ’n vrystelling geslaag. My oudste seun soek nog ’n permanente werk. Ek wil weet wat 2019 vir my en my seuns inhou. Dankie – Anoniem Eerstens moet ek jou komplimenteer met hoe jy jou kinders grootmaak. Daar is deesdae al hoe minder ouers wat alles doen om hulle kinders eerste te stel. En om as enkelouer twee seuns groot te maak en hulle deur die skool te kry, kon nie maklik gewees het nie. Ek sien jy is baie sterk, want jy is onder die Westerse teken van die Bul en die Oosterse teken van die Tier gebore. Hierdie is twee van die sterkste tekens. En ek sien jy gaan dié jaar baie trots wees op jou kinders. Jy self sal van krag tot krag gaan – nie net in jou werk nie, maar ook in jou persoonlike lewe. Jou oudste seun is onder die Westerse teken van die Tweeling en onder die Oosterse teken van die Os gebore. Die Os kan baie hardkoppig wees en beweeg stadig, maar is ook baie sterk. Die Tweeling kan partykeer deurmekaar wees, want dit is asof Tweelinge ’n dubbele persoonlikheid kan hê. Maar daar is goeie nuus. Ek sien dat hy wel ’n werk aangebied sal word waar hy on-the-job training moet ondergaan. Hy gaan miskien wil kop uittrek daaroor, maar jy moet sterk staan en hom druk om die werk te aanvaar sodat hy stabiliteit kan kry. Jou jongste seun is “at the top of his game”. Die wêreld staan vir hom oop. Hy is onder die Westerse teken van die Steenbok en onder die Oosterse teken van die Kat gebore. Ek sien dié jaar net sukses vir hom, ongeag wat hy aanpak. Hierdie jaar sal finansieel en emosioneel ’n sukses vir julle almal wees. Ek sien julle gaan nader aan mekaar wees, ongeag die verskille in ouderdom. Julle gaan dit eintlik geniet om in mekaar se geselskap te wees. Sterkte en laat daar in 2019 voorspoed wees. Stuur ’n faks na 086 503 1993 of e-pos albert@kaapseson.com, of gaan na Bruno se site, psychicbruno.co.za.