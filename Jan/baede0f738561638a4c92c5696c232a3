GEEN selfone meer agter die hulptoonbank by binnelandse sake nie. Dís wat ’n parlementêre komitee nou voorstel. Hlomani Chauke, voorsitter van die portefeuljekomitee oor binnelandse sake, meen die departement moet sterk daaraan dink om selfone tydens werkure te belet. Swak “Dis onaanvaarbaar dat mense ure lank by kantore van binnelandse sake moet staan terwyl werkers op hulle selfoon besig is,” het Chauke gister gesê. Hy het die vinger gewys na departementele beamptes wat swak diens lewer. “Dié beamptes is aangestel om ’n diens te lewer, maar van die mense se diens is nie na wense nie. Tog kry hulle steeds elke maand ’n salaris.” – News24