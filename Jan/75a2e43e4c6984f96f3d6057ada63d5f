DIE skote het weer die afgelope naweek op die Kaapse Vlakte geklap. In die mees onlangse voorval is ’n vermeende bende­leier, Wagied “Daggalip” Brink, helder oordag afgemaai. Die moord is na verneem word bendeverwant. Dit het Saterdagmiddag by ’n BP-vulstasie in Athlone se industriële area gebeur. Die polisie weet nog nie wie dit is wat op Brink (42) en nog ’n man (24) losgebrand het nie. ’n Polisiewoordvoerder, kapt. FC van Wyk, het bevestig moord is gepleeg. Hy het gesê die skieters het gemaak dat hulle wegkom en is dus nog nie in arres nie. Volgens hom het die voorval om 14:05 op die hoek van David- en Turfhallweg plaasgevind. Van Wyk het gesê die 24-jarige slagoffer het onder die regterknie ’n skietwond opgedoen. “Hy is na ’n nabye hospitaal geneem vir mediese behandeling.” ’n Saak van moord en nog een van poging tot moord word ondersoek, het Van Wyk gesê. Volgens ’n informant is die laitie nog net as ene Joshua geïdentifiseer. Die informant sê hy was ’n onskuldige slagoffer. Van Wyk het gesê ’n moordsaak word ondersoek. Niemand is nog vir dié voorval in hegtenis geneem nie. Die voorval het by Glen Court in Olyfbergweg in Nooitgedacht plaasgevind. Die slagoffers, Benjamin Dirks, Cheslyn Johannes en Russel Johannes, is almal van Bishop Lavis. ’n Ingeligte het vertel ’n R5-geweer en ’n 9 mm-pistool is in die skietvoorval gebruik. Volgens Van Wyk word drie sake van poging tot moord ondersoek. Die verdagtes is nog op vrye voet.