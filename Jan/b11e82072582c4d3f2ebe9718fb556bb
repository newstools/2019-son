’N KLEUTERSKOOL-ONNIE se twee verkragters word vandag in die Baaise hooggeregshof gevonnis. Regter Glen Goosen het Wandaray Ruiters (18) van Helenvale in November 2018 skuldig bevind op klagte van rape, ontvoering en roof met verswarende omstandighede. Donovan Heugh (25), sy medebeskuldigde wat ook van Helenvale kom, is skuldig bevind op klagte van verkragting, ontvoering, roof met verswarende omstandighede en ’n klag wat verband hou met die rig van iets wat ’n persoon kan laat dink dis ’n gun. Die twee het ’n kleuterskool-onnie op 17 Julie 2017 ontvoer en in die bosse naby die Gelvan-sportterrein verkrag. Gister is ’n voorvonnis- en slagoffer-impakverslag by die hof ingedien. Ruiters se lawyer, adv. Jodine Coertzen, sê in haar voorvonnisbetoë die hof moet in ag neem Ruiters het die polisie sy samewerking gegee toe hy uitgevind het hulle soek na hom. Coertzen het ook gesê dat Ruiters deels verantwoordelikheid aanvaar het vir sy optrede. Volgens haar het hy berou getoon en is hy ’n goeie kandidaat vir rehabilitasie. Sy’t die hof se aandag daarop gevestig dat Ruiters in sy familie ’n baie sterk ondersteuningsbasis het. Sy wys daarop dat Ruiters ’n eerste oortreder is en dat hy ten tyde van die voorval ’n minderjarige was. Sy het die hof gevra om hom nie lank tronk toe te stuur nie omdat dit sy kanse op rehabilitasie sal vernietig. Coertzen het gevra dat Ruiters se vonnisse gelyk­lopend uitgedien word. Dit het in die hof uitgekom Ruiters is sedert 2009 amptelik in ’n ander familie se pleegsorg geplaas. Die betrokke pleegfamilie sorg al vir hom sedert hy vyf jaar oud is. Dit het voorts aan die lig gekom sy biologiese ouers het wel ’n rol in sy lewe gespeel, maar hulle was baie onverantwoordelik. Dit het ook bekend geraak dat Ruiters die pa van ’n 11 maande oue baba is. Heugh se lawyer, adv. Deon­ Erasmus, het in sy voorvonnisbetoë toegegee dié misdaad is ernstig. Hy het aan die hof gesê van sy kliënt se vorige veroor­delings – soos gesinsgeweld en opsetlike saak­beskadiging – is relevant in die huidige saak omdat dit geweld insluit. Papgeld Erasmus het egter bygevoeg wanneer dit kom by dié seksuele oortreding, moet Heugh beskou word as ’n eerste oortreder. Volgens Erasmus is Heugh ongetroud en is hy die pa van ’n negejarige meisie wat tans by haar biologiese ma woon. Hy het aangevoer Heugh was ten tyde van sy inhegtenisneming self-employed as ’n haarkapper en hy het sy papgeld betaal. Volgens Erasmus het Heugh gevorder tot by gr. 7, maar kon as gevolg van sy sosio-ekonomiese omstandighede nie sy skoolloopbaan voltooi nie. Hy het die hof ook daarop gewys dat Heugh grootgeword het in ’n omgewing wat gekenmerk word deur gangsterism, armoede, werkloosheid en dwelmmisbruik. Volgens Erasmus kan Heugh gerehabiliteer word en ’n betekenisvolle lid van die samelewing wees wanneer hy vrygelaat word.