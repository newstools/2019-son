KYK, as ’n mens op ’n lang vlug gaan wees, wil jy mos lekker gemaklik wees, nè? Nicki Minaj worry meer oor sexy wees en kurwes af-show as om comfy te wees. Ek sien op E! die rapper het Maandag in ’n supertight pienk lateks-ensemble op­gedaag vir haar vlug vanuit Melbourne Doer Onder. Dit het gelyk of die babapienk outfit die 36-jarige omtrent doodwurg. Nicki se pers-en-grys pruik en ’n groot bril het haar nog snaakser laat lyk. Hoewel die “Queen”-rapper soos ’n nar gelyk het, moet ek jou tog daaraan herinner dat dié outfit meer kos as waarvan ek en jy ooit sal kan droom. Die toppie is gedesign deur Yves Saint Laurent. En haar oordadige Queen necklace en chunky bedazzled horlosie kos sekerlik ’n hele jaar se geld. Natuurlik moet daar êrens ’n item of twee van Louis Vuitton ook wees ... Nicki het die outfit afgerond met ’n paar pienk (natuurlik) Louis Vuitton slides. Miskyk Die lelike fur slippers alleen kos 1 100 Australiese dollar (sowat R11 000). Moet ook nie daai moewiese Louis Vuitton travel bag miskyk nie! Die Amerikaanse rapper toer deur Australië vir die Fomo-feeste, wat in einste Melbourne, Brisbane, Ade­laide en Sydney gehou word. Groot sug. Sekere mense weet nie wat om met hul geld te maak nie.