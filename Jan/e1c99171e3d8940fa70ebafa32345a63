JOE Schmidt, die afrigter van Ierland se rugbyspan, sê hy weet daar is op hulle gespioeneer. Die Iere kom Saterdag in die Aviva-stadion in Dublin in ’n Sesnasies-wedstryd teen Engeland te staan. Die Sesnasies-kampioen wil voortbou op ’n fantastiese 2018, toe hulle net een toets verloor het, maar is ’n bietjie omgekrap oor hulle teenstanders hulle nou afloer. “Ek moet sê ek is nie iemand wat daaraan glo om ander spanne af te loer nie,” het Schmidt aan die Sunday Telegraph gesê. Toelaat “Dit is glad nie nodig om dit te doen nie en ek wil graag glo daar bestaan nog so iets soos fair play. “Ek weet egter dat dit gebeur. Dit het al ’n paar keer met ons gebeur – maar ek dink nie ’n mens moet toelaat dat dit jou aandag aftrek nie.” Om die vrede te bewaar, het Schmidt geweier om te onthul watter spanne sy span se oefensessies laat afloer het. “Wanneer jy die nuus oor sulke goed ontvang, is jy natuurlik teleurgesteld. “Dit is egter belangrik om dit maar te aanvaar en vir jouself te sê: ‘Dit is daai span se manier van dinge doen.’ Jy moet maar net probeer aanbeweeg.”