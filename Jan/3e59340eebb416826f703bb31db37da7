DIE nuwe jaar het maar vrot begin vir die eienaar van ’n used-car deal­ership in Goodwood wat miljoene rande skade gely het. Tony McGeer, eienaar van Mc Gee’s Auto, het Woensdagoggend vroeg ’n oproep ontvang oor ’n brand wat by sy dealership in Voortrekkerweg uitgebreek het. McGeer het aan News24 gesê hy het 17 voertuie in die brand verloor. Hy skat die skade beloop nagenoeg R3,5 miljoen. ’n Video van die brand en meegaande ontploffing is in die sosiale media versprei.