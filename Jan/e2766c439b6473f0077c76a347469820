DIE vermiste negejarige meisie van Delft-Suid is dalk vir moetie verkoop. Linathi Titshala word nou al langer as ’n maand vermis en kon nog nie opgespoor word nie. Die cops se forensiese span het Sondag weer Linathi se ma en ouma se huis met snuffelhonde deursoek vir leidrade. Die cops en lede van die gemeenskap het ook gister die soveelste keer die omliggende bosse deursoek. Sy is laas gesien toe sy haar ouma se huis verlaat het om na haar ma se huis in dieselfde straat te stap. Linathi se familie is verskeie kere deur die cops ondervra om antwoorde te kry. Volgens Linathi se stiefpa het die kind die oggend van haar verdwyning in die jaart gespeel. Hy het haar gesien toe hy gaan water haal het. By sy terugkoms was Linathi steeds in die jaart. Ontken Nou bespiegel van die mense wat help soek Linathi is dalk vir moetie verkoop. Die cops het die beweringe ontken en sê hulle is besig om alle leidrade op te volg. Linathi het op 6 Desember laas jaar vermis geraak. By haar verdwyning was sy geklee in ’n grys top met swart lace agter die rug, swart skinny jeans en swart pantoffels.