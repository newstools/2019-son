SY IS nou wel ’n deftige royal, maar vir haar vrinne sal sy altyd die avo whisperer bly. Ek lees op The Juice die swanger Meghan Markle se jare lange vriend en make-up artist Daniel Martin het die hertogin van Sussex herinner aan die goeie ou dae. Daniel het die naweek in Londen gekuier en vinnig by die voormalige Suits-aktrise ingeloer. Die twee het ’n pot tee geniet en weggelê aan chocolate truffles,asook Meghan se favour­ite – avokado op toast. Daniel het in ’n Instagram post verwys na die dae toe Meghan ’n lifestyle blog The Tig gehad het. “Terug na ons Tig days. Dankie, Meghan, dat jy ’n perfekte gasvrou was en steeds die #avocadotoastwhisperer is, yum!” Oor ’n paar maande gaan die vrou van prins Harry die royal baby whisperer wees!