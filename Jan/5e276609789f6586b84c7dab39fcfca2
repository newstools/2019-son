’N VROU is Dinsdag helder oordag in Blikkiesdorp doodgeskiet. Gail Hess (52) was omstreeks 11:30 tussen G- en I-blok toe sy in die kruisvuur van bendes beland het. Hess is in die kop getref. Volgens haar dogter, Chardanay (22), is sy op die toneel dood. Chardanay was by haar boyfriend toe sy die slegte tyding gekry het. Chardanay vertel: “Ek was so geskok en hartseer dat ek op die toneel inmekaar gesak het. “My ma het leë plastiek-wynkanne by een van die smokkelhuise gaan ingee. “Dit was toe sy op pad terug was huis toe dat die gangsters so op mekaar geskiet het.” Hess se vriende bestempel haar as ’n vredeliewende mens wat altyd behulpsaam was. Pa Kapt. FC van Wyk, ’n polisie­woordvoerder, sê geen verdagtes is nog in hegtenis geneem nie. Die slagoffer, ene Taswell (29), was na bewering ’n lid van die Laughing Boy-bende. Taswell is om 20:44 in Buall Walk by Gerda Place geskiet. Hy was by sy girlfriend om vir hulle baba te kuier. Taswell is op die toneel dood nadat hy in die kop getref is. Hy het na verneem word buite gestaan met die baba in sy arms. Sy moordenaar het glo tot by hom gestap en hom so te sê op point blank range geskiet. Die kind is gelukkig ongedeerd. Van Wyk sê geen verdagte is nog gearresteer nie.