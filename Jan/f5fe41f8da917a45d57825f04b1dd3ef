MEGAN Diedericks se aansoek om borgtog is gister uitgestel omdat sy nie ’n vaste adres het nie en dus kan wegbly van haar verhoor. Die 25-jarige Diedericks word daarvan aangekla dat sy vroeër die maand ’n driejarige kind van die Northerns by ’n Baaise strand ontvoer het. Sy woon in ’n shack diep in die bosse by Victoriarylaan in Walmer. Diedericks wil nie net bail hê nie. Sy het Woensdag by monde van haar regsverteenwoordiger, Mxolisi Moolman, probeer om die klag van ontvoering teen haar te laat verander na kinderdiefstal. Drank Die hof het egter bevind sy kan nie dictate op watse klag sy tereg staan nie. Diedericks het op 3 Januarie op die strand naby Some­thing Good in die Baai ’n geselsie aangeknoop met ’n kleuter se ouma. Diedericks en die ouma het later na ’n winkelsentrum ge­stap om drank te koop. Later die middag het Diedericks weer oorgestap winkel toe – dié keer vir sigarette en met die kleuter by haar. Die ouma beweer Diedericks het nooit teruggekeer nie. Op haar beurt beweer Diedericks toe sy terugkeer, was die ouma reeds weg. Volgens haar het sy toe maar die kind saam met haar huis toe gevat. Die polisie het die kind twee dae later by haar in haar shack in Walmer gekry. Sy kon nie sê hoekom sy nie die kind na die polisie toe gevat het nie.