DELE van Fort Beaufort gaan die volgende paar dae sonder water wees. Dit is weens ’n breakdown by die diversion-dam wat water aan die Burlsdam en die dorp voorsien. Algoa FM News berig die Amathole-distriksmunisipaliteit sê die probleem is Sondag uitgesort nadat die water­toevoer na die laagliggende dele van Fort Beaufort herstel is. Noni Vuso, ’n munisipale woordvoerder, sê dit gaan egter nog ’n paar dae neem om die watertoevoer na die hoërliggende dele van die dorp te herstel. Vuso sê watertenks sal tussen 06:00 en 18:00 beskikbaar wees in die gebiede wat geraak word. Volgens Vuso het die distriksmunisipaliteit verlede week reeds met sleutel-rolspelers vergader. Dit is gedoen sodat ’n langtermyn-oplossing gevind kan word vir die water-kwessies wat so baie dorpe in die distrik affekteer. Die departement van water en sanitasie en die Amathole-waterraad het die meeting bygewoon. Volgens Vuso is die raad besig om die bou van twee reservoirs, asook ’n nuwe pyplyn in die Raymond Mhlaba-munisipaliteit, te fasiliteer. Dit sal na verwagting teen Desember vanjaar voltooi wees. Die munisipaliteit sluit dorpe soos Alice, Bedford, Fort Beaufort, Hogsback, Middledrift en Seymour in. Vuso verduidelik van hulle uitdagings is die droogte en verouderde infrastruktuur.