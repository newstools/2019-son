DIE cops het die naweek nóg ’n besoek by die vermeende seksmonster R. Kelly afgelê. Nadat die docuseries Surviving R. Kelly onlangs in Amerika op TV was, het aanklaers die slagoffers van die R&B-sanger gevra om sake teen hom te maak sodat hulle hom kan ondersoek. Volgens die koerant Chicago Tribune was daar gerugte dat R. Kelly twee vroue teen hulle sin aangehou het by sy plek in die Trump Tower. Die cops het Vrydag ’n draai gaan maak om te kyk of daar waarheid in die storie steek. Hulle het toe die twee vroue, Joycelyn Savage en Azriel Clary, daar aangetref. Die vroue het gesê hulle word nie as gyselaars aangehou nie en is daar uit vrye wil. Die cops is daar weg sonder om enige arrestasies te maak. Die ouers van albei die vroue het ’n verskyning gemaak in Surviving R. Kelly en hulle glo vas die R&B-sanger het hulle dogters ge­brainwash. R. Kelly hou vol die docu­series is niks anders as mense wat ’n vendetta teen hom voer nie. Hy dreig hy gaan almal hof toe sleep. Minderjarige In ’n nuwe onderhoud met The Associated Press het sy lawyer, Steve Greenberg, alle aantygings van seksuele wangedrag teen vroue en meisies ontken. Die regsman sê: “Ál die bewerings is onwaar, want my kliënt het nooit wetend omgang met ’n minderjarige meisie gehad nie. Hy het nooit iemand gedwing om enige iets te doen nie. Hy het nooit iemand aangehou of mishandel nie.”