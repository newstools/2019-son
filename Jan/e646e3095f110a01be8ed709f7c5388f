VIER wannabe-rowers het hulle gat gesien toe ’n gewapende roof misluk het. Hulle is gevang vir die besit van onwettige vuurwapen en ammunisie. Die rowers was in besit van ’n gekaapte voertuig. Een was boonop geklee in ’n polisiehemp. Die cops het Dinsdag omstreeks 13:30 inligting ontvang oor ’n gewapende rooftog wat in Delft plaasvind. Luidens die snitch het die rowers in ’n Volkswagen Polo en Toyota Avanza gery. Die cops het dié twee verdagte voertuie in Voorbrug-laan gestop. Twee verdagtes in die Polo het skielik baie haastig geraak om te verkas, maar hulle is later gevang. ’n Meer sterkgesig-insittende van die Polo het ’n vuur­wapen op die cops gerig en wild begin skiet. Die cops het teruggeskiet. Toe die skietery begin, het die bestuurder van die Avanza probeer wegjaag. Maar die cops het hom weer gestop­ en ’n onwettige .38 Special-rewolwer en vyf pa­trone in sy besit gevind. Die reeksnommer van die vuurwapen was afgevyl. Die cops het later gevind die Polo is in November in Wynberg gekaap. Die vier verdagtes – almal tussen 22 en 42 jaar oud – sal binnekort in die Bellville-landdroshof verskyn.