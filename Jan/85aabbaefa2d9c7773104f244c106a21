DIE Strand-polisie het ’n vrou en twee mans gearresteer vir moord. Bradley Gelant (28) is Donder­dag omstreeks 16:30 in Petuniastraat, Broadlands Park, drie keer in die kop geskiet Dit was terwyl hy op sy fiets gery het. Hy is op die toneel dood. Lt.kol. Andrè Traut, ’n polisie­woordvoerder, sê dis steeds nie bekend wat die motief was nie. Gespeel Die drie is binne twee uur gearresteer. Die vrou het twee vuurwapens by haar gehad. Kinders het krieket in die straat gespeel toe op Gelant gevuur is. ’n Vrou het aan Son gesê Gelant was nie by bendes betrokke was nie. Sy sê hy het selfone en ander elek­troniese toerusting herstel. Die voorsitter van die plaaslike gemeenskaps­polisië­rings­forum, Jan Frieslaar, het die polisie vir hulle snel optrede geloof.