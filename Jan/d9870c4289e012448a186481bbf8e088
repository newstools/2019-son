AZEALIA Banks het ’n show in Dublin aan “beautiful Irish women” opgedra. Dit was net ’n dag nadat die 27-jarige rapper in die sosiale media teen Ierse vroue uitgevaar en gesê het hulle is “f*ck*ng ugly”. Azealia was van Londen se Gatwick-lug­hawe op pad Dublin toe. Daar het sy en ’n lugwaardin van Aer Lingus ’n uitval gehad en die rapper het toe teen Ierse vroue op Instagram uitgevaar. Uitverkoop Toe sy by The Academy optree, het die New Yorker ’n olyftak na die groot gehoor gehou. “Ek wil dit net aan al die pragtige Ierse vroue opdra.” Die show was uitverkoop. Baie fans het op Instagram vertel hoe goed haar konsert was. Talle fans is saam met die rapper afgeneem. Sy was erg upset oor wat op die vliegtuig gebeur het, maar sy het later gesê sy wil die toer gebruik om haar fans in Ierland en Brittanje uit te brei. “Ek is baie bly die show het goed afgeloop.” – DailyMail