UPINGTON. – Die nuwe akademiese skooljaar het op ’n goeie noot vir die Intermediêre Skool Frank Biggs begin. Die skool is gisteroggend besoek deur die mayor, Ousus Koloi, ’n boorling van die gemeenskap en oudleerder van die skool. Lede van die skoolbeheerliggaam en Groep 23 Bataljon het ook kom inloer hoe die nuwe mensies op hul eerste skooldag cope. Die nuwe gr. 1’s is baie opgewonde om nou in die grootskool te kan wees en dít in hul skooluniform. 