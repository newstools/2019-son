’N BUS het op een van die Kaap se besigste paaie gery toe ’n mo­toris die driver waarsku dat die bus aan die brand is. Gelukkig was daar geen passasiers in die Golden Arrow-bus nie en die bestuurder het daarin geslaag om sonder beserings te ontsnap. Die voorval het Sondag laatmiddag op Jakes Gerwel-rylaan naby die Vangate-winkelsentrum gebeur. Bronwen Dyke-Beyer, ’n woordvoerder van Golden Arrow sê: “Ons kan bevestig dat ’n bus Sondag aan die brand geraak het. “Die voorlopige ondersoeke dui nie op brandstigting nie.” Dyke-Beyer het bevestig geen passasiers was in die bus nie aangesien die voertuig op pad was na die depot. Sy voeg by die driver het sonder beserings daarvan afgekom. “Die aanpassing word hoofsaaklik veroorsaak deur die genadelose brandstofprysverhogings van sowat 34% die afgelope 18 maande,” verduidelik sy.