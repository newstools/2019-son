DIE polisie het vier vermeende veediewe in Stutterheim vasgetrek. Kapt. Siphokazi Mawisa, ’n polisiewoordvoerder, sê hulle het inligting opgevolg oor ’n karkas in die Toise Village. Toe die beamptes Vrydag 03:00 daar kom, het hulle vier verdagtes by die karkas gekry en hulle gearresteer. Nadere ondersoekwerk het die beamptes gelei na Peddie, waar vyf gesteelde beeste gevind is. Probleem Dié beeste is aan die begin van die maand in Cwecweni gesteel. Hulle is aan hulle wettige eienaar terugbesorg. Die verdagtes sal môre in die hof in Stutterheim verskyn. Veediefstal is ’n groot probleem in dié gebied. Brig. Luntu Ngubelanga, cluster-bevelvoerder in King William’s Town, is in sy noppies met die sukses van sy lede. “Ons lede sal nie rus voordat die verdagtes in veediefstalsake gearresteer is nie.”