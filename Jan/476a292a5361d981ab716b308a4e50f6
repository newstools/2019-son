ONS weet nou al teen dié tyd die Biebster hou van sy tjappies. Maar nou het hy ’n stappie verder gegaan – deur sy bakkies ook met ink te versier. En ons het mos al gesien hoe dáái plan vir mense in Hollywood eindig, of hoe? Twee maande nadat die nuus uitgelek het dat Justin ’n nuwe gesig-tatoe het, het die kunstenaar JonBoy Valena ’n foto van die tat – die woord “grace” op Biebs se regterwenkbrou – op Instagram gedeel. Die kunstenaar agter die tat is die wêreldbekende tattoo artist Bang Bang, wat die kunswerk in November met Page Six bespreek het. Hy het toe gesê Bieber se tattoo is ter ere van sy vroutjie, Hailey Baldwin, wat ook ’n tattoo gekry het. En soos ek maar altyd sê, wanneer jy eers jou ander helfte se naam ink, dan loop die tyd al klaar uit ...