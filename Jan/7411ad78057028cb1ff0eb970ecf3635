DIE Australiese polisie het ’n taakspan na ’n huis in Perth gestuur nadat ’n noodoproep ontvang is, net om uit te vind ’n spinnekop sit agter als. Die bure het ’n man hoor huil en hom herhaaldelik hoor gil: “Waarom vrek jy nie?” Verskeie polisie-eenhede het gereageer en met loeiende alarms en flikkerende ligte voor die huis stilgehou. Hulle het die man met ’n rooi gesig by sy huis aangetref. Hy sê hy het ’n “ernstige vrees” vir spinnekoppe en het jammer gesê oor die herrie toe hy die gogga wou doodmaak. – The Guardian