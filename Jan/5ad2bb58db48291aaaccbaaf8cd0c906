DIE AmaZulu-doelskieter Mabhuti Khenyeza het sy speeldae op die ouderdom van 36 jaar halt geroep en ’n nuwe loopbaan as afrigter by Maritzburg United begin. Die voormalige Ajax Cape Town-speler se naam word verbind met dié van Muhsin Ertugral, wat onlangs as afrigter van dié PSL-klub aangestel is. Ertugral en Ajax se paadjies het in Desember 2018 geskei en Hy is as plaasvervanger van Fadlu Davids aangestel. Hoewel dit nog nie bevestig is nie, is Khenyeza vry om sy nuwe loopbaan te begin aangesien hy sy tokse permanent gebêre het. Khenyeza sê oor sy uittrede­: “Ek het elke oomblik van my speeldae geniet en die tyd het aangebreek om ’n nuwe hoofstuk in my lewe te begin. Jammer “Ek is dankbaar teenoor AmaZulu se bestuur en tegniese personeel, asook die spelers, aangesien die besluit geensins maklik was nie. “Ek wil ook dankie sê aan die ondersteuners wat deurentyd agter my en die span gestaan het.” Intussen het AmaZulu se hoofbestuurder, Lunga Sokhela­, gereageer deur te sê hy is jammer dat Khenyeza uittree. “Hy het ’n reuse-rol in ons klub op en van die veld gespeel en het altyd gesê hy sal graag sy loopbaan as afrigter wil afsluit. “Daarom sal ons nie in sy pad staan om sy droom te verwesenlik nie,” het Sokhela bygevoeg. Hy het voor AmaZulu ook vir Golden Arrows, Kaizer Chiefs, Ajax Cape Town, SuperSport­ United en Mamelodi­ Sundowns gespeel. – Sport24