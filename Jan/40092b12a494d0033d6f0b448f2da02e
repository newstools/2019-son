DAAR is nog teken nie van die agjarige gestremde kind van Klawer wat sedert verlede Vrydag vermis word. Jeneva Diergal (8) is laas gesien toe sy voor haar ouerhuis met ’n ander kind gespeel het. Haar ma, Gertrude, het haar en haar jongste sussie omstreeks 16:00 in die sorg van haar tannie gelos toe sy dorp toe is om geld te gaan afhaal. Toe haar kind teen 18:00 nog vermis was, het sy dit by die polisie aangemeld. Verskeie soekgeselskappe is van Vrydag af besig om na die kind te soek. Volgens ’n polisielid betrokke by die soektog het hulle Klawer en die omliggende gebiede plat gesoek, maar geen teken van Jeneva gevind nie. Verlam ’n Polisiehelikopter is ook al ingespan, maar ook dit het niks opgelewer nie. Na verneem word, is die kind se familielede ondervra. Die sessies was egter vrugteloos. Jeneva is gedeeltelik verlam aan haar linkerkant. Sy het ’n scar bokant haar linkeroog en een op haar boud. Toe sy laas gesien is, het sy ’n pienk top en swart tights aangehad. Lt.kol. André Traut het bevestig dat Jeneva nog nie gevind is nie, maar dat die soektog na haar voortduur.