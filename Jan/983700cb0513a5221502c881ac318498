CARLOS Katywa, die rugby coach van die Rhodes-Universiteit, sê die ander spanne in die Varsity Shield-reeks moet dit voel wanneer hulle in Grahamstad gespeel het. Die reeks begin oor net ’n bietjie meer as ’n maand, maar Rhodes is al hard aan die werk. Katywa, ’n voormalige Grens-speler, sê sy span sal net suksesvol wees as hulle hard werk. “Ons is natuurlik nie ’n tradisionele sportskool nie, maar dinge is besig om te verander,” verduidelik hy. Sy span het reeds met ’n klein kamp begin, maar hy sê omdat die universiteit toe is, sukkel hulle nog met klein dinge. “Dit het ons egter nog nie gestop nie. “Dinge is aan die gang en ons vertrek volgende week na ’n groter oefenkamp.” Katywa sê hy dink Rhodes is nog nie gereed om die reeks te wen nie, maar sal baie vinnig daarby uitkom. “Ons het die meeste van verlede seisoen se spelers behou, maar van die manne is weg. Ons sal ongelukkig die plekke met talent van hier moet vul en sien hoe ons vorder.” Rhodes se eerste game is op 18 Februarie teen UKZN.