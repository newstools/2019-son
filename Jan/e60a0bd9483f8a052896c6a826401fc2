’N MENS se bestie maak mos die moeilike tye soveel beter. Sedert Selena Gomez haar mental health treatment-program laas jaar klaargemaak het, het sy ’n break van sosiale media gevat. Dit is in ruil vir rustige perdry-sessies en lekker girls-aande saam met haar besties, Taylor Swift en Cazzie David. ’n Ingeligte vertel aan E! dat Selena tans baie staatmaak op Taylor se ondersteuning. Die persoon sê Selena is emosioneel en fisiek op ’n baie goeie plek, maar sy het haar tjommies nou baie nodig. Glas wyn “Selena en Taylor is in aanraking met mekaar sedert Selena haar behandeling voltooi het. Taylor het al ’n hele paar keer na haar uitgereik en liefde en ondersteuning bewys.” Ek sien Taylor het dié week ’n foto gelaai waarin sy, Selena en Cazzie ’n lekker tyd het. In die foto lag hulle vir die kamera, elkeen gewapen met ’n glas wyn. By die foto skryf Taylor: “20Wineteen”. Met sulke tjommies kan jy mos ’n bende stormloop.