DIE twee vermeende moordenaars van ’n bejaarde egpaar van Ottery gaan môre in die Wynberg-landdroshof in Kaapstad verskyn. Rugaya en Riedwaan Addinall (albei 82) is verlede Sondag koelbloedig in hulle huis verwurg. Kol. Andrè Traut, Wes-Kaapse polisiewoordvoerder, sê die cops het die twee verdagtes Donderdag in hegtenis geneem. Hy is vol lof vir die ondersoekbeamptes van Lansdowne vir hulle deeglike speurwerk. Hy sê die speurders het dag en nag gewerk om op die spoor van die verdagtes (20 en 29) te kom. Hulle is albei by ’n huis in Delft gearresteer. Hy voeg by die Addinalls het een van die verdagtes geken.