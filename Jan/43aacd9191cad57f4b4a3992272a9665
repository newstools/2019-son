TWEE Wes-Kaapse Hoërskole-tafeltennisspanne is onlangs as die nasio­nale kampioene gekroon. Dit was op die Suid-Afrikaanse Topskole-tafeltennisbyeenkoms in Johannesburg. Die Wes-Kapenaars het skoonskip gemaak in die afdelings vir meisies o. 15 en seuns o. 18. Selfs in die individuele afdeling om die nasionale titel vir seuns het twee Wes-Kapenaars in die eindstryd teen mekaar gespeel. Cade Peters het Ezile Ndywabasini met 3-0 geklop. Cade, wat op Kersdag sy 18de verjaarsdag gevier het, is ’n gr. 9-leerder van die Wes-Kaapse Sportskool in Kuilsrivier in die Kaap. Hy is ook die o. 18’s se nasionale ope tafeltenniskampioen. Cade, wat van Valhalla Park in die Kaap is, sê: “Dis great om die champ te wees. “Ek wil my jaarprogram só reël dat ek ’n aanslag kan maak op nóg titels. “Ek wil ná matriek gaan studeer en in my gemeenskap terugploeg.” Cade, Ezile en Keenen Jooste is die lede van die o. 18-span wat goue medaljes verower het. Die Wes-Kaapse o. 15-seuns en o. 18-meisies het silwermedaljes verower.