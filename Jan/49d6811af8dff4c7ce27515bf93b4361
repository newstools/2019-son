WAT de hel is dit met die rappers en hip-hop-ouens? Drake, Younes Bendjima en Odell Beckham Jr het nou ’n lawsuit teen hulle deur ’n man wat aanvoer hulle was betrokke by ’n aanranding op hom. TMZ berig ene Bennet Sipes sê hy was in Maart 2018 in die nagklub Delilah in Hollywood toe Drake en Beckham en lede van hul entourage hom aangevat het­. Die groep het glo ook Kourt­ney­ Kardashian se eks Ben­djima ingesluit. Daar is na verneem word ’n video wat deur TMZ gekoop is wat wys hoe Sipes badkamer toe loop toe ’n groep ouens hom nader. Die vid wys daar word woorde gewissel, waarna ’n ou – geïdentifiseer as Bendjima – Sipes begin moer. Maar Drake en Beckham hou hulle op ’n afstand. Sipes het ook sommer ’n lawsuit teen die club gemaak, want volgens hom het hulle boggerôl gedoen om hom te help in die aanval nie. Sipes se lawyer het aan TMZ gesê Drake-hulle is ’n kans gegee om buite die hof te skik, maar hulle het nie gereageer nie. Nou het sy kliënt geen ander uitweg as om te sue nie, sê hy. Drake sê hy was daar, maar het niemand ooit opdrag gegee om die man te moer nie.