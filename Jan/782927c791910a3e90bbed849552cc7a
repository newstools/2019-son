RIRI is so ’n bad girl, sy vat nie eens stront van haar eie derra nie. Die BBC berig Rihanna sleep haar pa, Ronald Fenty, hof toe omdat hy glo haar naam uitbuit om sy eie entertainment business te bevoordeel. Luidens hofdokumente mislei Fenty die publiek deur te kenne te gee dat sy besigheid, Fenty Entertainment, deel is van RiRi se Fenty empire. Die sangeres het mos reekse klere, lingerie en make-up onder die Fenty-naam die lig laat sien. Nou wil die “Rude”-sangeres hê die hof moet haar derra verbied om die Fenty-naam vir sy besigheid te gebruik. Luidens die lawsuit het RiRi die Fenty-naam as ’n handelsmerk in Amerika geregistreer. Oukei, RiRi, ons weet jy en jou derra het nie ’n lekker verhouding nie. Maar is dít regtig nodig? Hy is tog ook ’n Fenty. En jy het jou naam by hóm gekry – Robyn Rihanna Fenty. Baie celebs se ouers teer net op hulle kids se sukses. Jou derra wil werk om ’n naam vir homself te maak. Chill tog en laat die man work, work, work, work, work ...