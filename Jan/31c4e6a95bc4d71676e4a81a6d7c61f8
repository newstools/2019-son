AS JY ’n multimiljoenêr is én ’n moerse celeb, het jy maar ook jou ups en downs, nè? Ek lees op TMZ dat die cops ’n ou gearresteer het wat glo die high-end “paleise” van die celebs besteel het. En dit sluit Usher se mansion in. Daar is glo op miljoene dollars se gesteelde goete afgekom. Ingeligtes (wie dan anders?) sê die cops het ’n ou gearresteer wat die R&B-sanger se huis in Maart getarget het. Meer as $800 000 (sowat R11,6 miljoen) se goed is toe glo gesteel. Die informante sê die cops het toegeslaan met ’n warrant om die ou se huis te deursoek. ‘Huisvrou’ En toe kom hulle af op meer as 2 000 items (ja, 2 000!) wat meer as $2 miljoen (sowat R29 miljoen) werd is. En natuurlik was van die goed Usher s’n. Maar daar was ook goed wat aan ’n Real House­wives-ster behoort, maar watter “huisvrou” dit is, is nog onseker. Die skobbejak het glo aan sy vriende en familie gesê dat hy nou só goed vaar (finansieel), aangesien hy goed gevaar het op die stock market. Die skarminkel het glo mansions wat op die mark is en vir potensiële kopers oop staan, gaan uitcheck voordat hy dan teruggegaan en dit gaan besteel het.