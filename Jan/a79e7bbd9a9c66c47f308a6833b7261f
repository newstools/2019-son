ROBERTSON. – Leë beloftes. Dit is hoe lede van die gemeenskap voel oor daar dadels gekom het van die beloftes wat oor Van Zylstraat se sportveld gemaak is. Son op Sondag het verlede jaar berig hoe die veld gedurende die droogte erg agteruitgegaan het. Daar is op ’n vergadering koppe bymekaargesit oor hoe die speelveld weer op standaard gekry kan word. Gegooi Rugbywedstryde kon nie daar gespeel word nie. Die veld is uit noodsaak gesluit vir wedstryde. Vandag is die situasie selfs erger. Nou is die klubhuis gevanda­liseer en die kleedkamers se deure en vensters uit gegooi. Die rugbypawiljoen se toestand is ook twyfelagtig en hou ’n gevaar vir toeskouers in. Voorts is ’n huis wat vir ’n sekuriteitsbeampte gebou is, gestroop. Hieroor is die voormalige mayor Danny September rooi onder die kraag, aangesien die Langeberg-munisipaliteit nooit sy beloftes nagekom het nie. September meen die sportveld is vir die gemeenskap ’n skande. “Mense van die dorp kom op sportdae hier byeen, maar dis onveilig en hier is geen geriewe nie oor als geplunder is!” vaar September uit. Volgens hom is die klubhuis, toilette, tennisbane en die pawiljoen deur vandale geplunder. September meen dis om van skaam te raak as ander dorpe se spelers dit moet aanskou. “Hier is die rugbyseisoen op hande, maar niks is aan onse geriewe tot op hierdie uur gedoen nie,” vertel hy. Nóg ’n voormalige burgemeester, Pieter Bruintjies, het aan Son op Sondag gesê dat hy bewus is van miljoene rande wat die government verskaf het om die sportveld te upgrade. Drugs Hy wil weet: “Waarheen is daai geld? Die huidige burgemeester, Henry Jansen, het op ’n vergadering gesê daar is geld beskikbaar om alles weer op standaard te bring, maar niks het gebeur nie.” Gister by Son op Sondag se besoek was daar reeds ’n sportbyeenkoms aan die gang. Willy-John Gordon, ’n munisipale woordvoerder, sê die Langeberg-munisipaliteit is bewus van die toestande van die fasiliteit. Gordon sê die plek word gevandaliseer deur mense wat met drugs verbind word. Gordon belowe: “Die klubhuis sal weer op standaard gebring word, asook die huis by die ingang. “Die munisipaliteit werk nou saam met die polisie en social development en vra die gemeenskap om ook húl samewerking in dié verband te gee.” Volgens Gordon is daar reeds vir 24 uur per dag sekuriteit daar aangestel.