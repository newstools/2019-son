CARDI B is nie op haar bek geval nie. Sy sal vir Donald Trump sê net wat op haar mind is. Die “Money”-rapper het die week vuur gespuug oor die Orange One se request vir die Congress om die muur te bou. Cardi laat hoor kwaad op Instagram: “Jy het hierdie rooinekke belowe dat jy vir hulle ’n muur gaan bou, maar jy het geweet dis onmoontlik. Maar hulle het vir jou gestem en jy het vir hulle die k*k belowe en nou moet jy dit doen.” Die nuwe mammie is nie oortuig dat Ou Trump se muur gaan werk nie, want sy meen mense sal altyd ’n way vind om dinge te doen. “Selfs as jy die muur bou, gaan dit mense steeds nie keer om die land binne te kom nie.” Aksie Dit was nie al nie. Cardi B het ook later haar fans ingelig oor wat tans in Amerika aangaan. In ’n video sê die eks van Offset dat die Yankland ’n hellhole is, alles oor ’n bliksemse muur. “Dié dinge is ernstig. Ons moet die dinge regtig ernstig opneem. Ek weet nie hoe om die tipe ding te doen nie, maar ek voel ons moet aksie neem.” Cardi, ek weet wat julle kan doen – toi-toi. Dit werk vir ons hier in Mzansi. Wel, ’m, soms.