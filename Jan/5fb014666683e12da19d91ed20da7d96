TALLE suipgatte sou gehuil het as hulle gesien het wat gister met “kosbare dop” gedoen is ... Die inhoud van ’n tamaai warehouse vol alkohol wat in die feestyd gekonfiskeer is, is in dreine af gegiet. Alkohol is die wortel van misdaad – dís die siening van Bheki Cele, die nasionale minister van polisie. Cele het self ingespring om polisiebeamptes te help om van ál dié alkohol ontslae te raak . Hulle het ongeveer 10 000F drank wat in verskeie operasies in die feestyd by onwettige shebeens en taverns ge­konfiskeer is, uitgegooi. Cele sê dop is een van die vernaamste oorsake van seksuele mole­s­tering, moord, verdrinkings en padongelukke. Hy maan: “Ons sal voortaan skerper fokus daarop om die Drankwet af te dwing. Minderjariges “Baie drinkplekke oortree die wet, en dit sluit selfs party shebeens en taverns wat wettig is, in. “Hulle laat minder­jariges toe om te drink of alkohol te koop. “Hulle hou ook nie by hul besigheidsure nie. Van hulle bly selfs tot 04:00 oop.” Cele sê die meeste misdade word aangemeld by polisiestasies in gebiede waar die meeste alkohol gekonfiskeer word. Cele sê hy is bly die skole begin vanjaar vroeg, want dít sal help dat kids se drank­misbruik beperk word. Die nasionale polisiekommissaris, genl. Khehla Sitole, maan dat streng opgetree sal word teen drinkplek-eienaars wat die Drankwet oortree. Sitole sê: “Onwettige shebeens en taverns sal gesluit word, hoë boetes sal opgelê word en selfs tronkstraf sal ook opgelê word.” Cele prys die cops vir hul harde werk dié feestyd.