’N BAAISE man is lig beseer nadat hy gesteek is deur twee vermeende rowers wat by sy flat ingebreek het. Dit het gister om 02:15 by Jonrin Court in Western­-weg in Sentraal gebeur. Kol. Priscilla Naidu, ’n polisiewoordvoerder, sê die 24-jarige man het in sy flat, op die eerste verdieping van die woonstelblok, geslaap toe hy wakker word van die twee mans in sy kamer. Balkon ’n Fight het uitgebreek waarin die man gesteek is. Hy het toe aan die verdagtes gesê hulle moet vat wat hulle wil. Die mans het ’n selfoon en ’n speaker-stelsel gesteel en is toe by die balkon uit. “Daar word vermoed dat die rowers aan die kant van die gebou opgeklim het tot by die man se balkon.” Naidu sê die beseerde man is op die toneel behandel. Die polisie ondersoek ’n saak van huisroof.