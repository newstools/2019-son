TWEE jong rapists van Oos-Londen gaan lewenslank mang. Die vonnis van Deon­ Mafongo (18) en Mbongeni Simka (21) kom nadat hulle in Januarie 2017 by ’n huis in Cambridge, Oos-Londen, ingebreek het. ’n Vrou en haar dogter (10) was alleen by die huis ten tyde van die voorval. Hulle is met ’n mes aangehou. Die mans het geld en die kluis se sleutels geëis. Hulle het ook die vrou se bankkaart en -nommer gevra. Trek Hulle het die vrou met die dood gedreig as sy nie die regte nommer gee nie. Nog ’n beskuldigde, Sive Ntshontshwana (21), is toe daar weg om geld uit die vrou se rekening te trek. Mafongo en Simka het agter­gebly en die vrou verkrag. Waarnemende regter Amelia da Silva het die twee lewenslange tronkstraf opgelê vir die verkragting. Boodskap Hulle én Ntsho­ntshwana is ook gevonnis tot ’n jaar tronkstraf vir huisbraak en 15 jaar straf vir roof met verswarende omstandighede. Genl.maj. Henry Vos, groepbevelvoerder in Mdantsane, is vol lof vir die ondersoekbeampte vir die goeie ondersoekwerk. Hy meen dié vonnisse behoort ’n duidelike boodskap te stuur dat misdrywe teen vroue nooit geduld sal word nie.