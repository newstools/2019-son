ROB Kardashian (31) het eindelik uit die sosialemedia-dood opgestaan en ’n pic van sy stukkie ge-post. Ek het juis nou die dag gewonder hoekom Alexis Skyy (24) en Blac Chyna (30) mekaar in ’n club amper met hulle manicured katnaeltjies bygekom het. The Shade Room het dié naweek mos die video opgelaai waar Alexis Rob se baby mama net wil moer nadat dié glo haar drankie in Alexis se gesig gegooi het. En nou maak alles sin. Die fight is oor ’n man. Natuurlik. Uithang Alexis is skynbaar die nuwe meisie in Blac Chyna se baby daddy se lewe. Rob en Chyna het ’n pragtige dogtertjie, Dream (2). Alexis, wat in Love & Hip Hop speel, het Maandagaand by Rob se mamma, Kris Jenner, se huis gaan uithang. Rob se nuutste curvy girl het haar kookvernuf op haar Instagram afge-show in die kombuis wat ons gereeld in Keeping up with the Kardashians sien. Sy het net ’n hartjie-emoji by die foto geplaas. Die enigste Kardashian-laitie het op sy beurt ná ’n lang stilte ’n verskyning op Snapchat gemaak. Op die video is Alexis besig om kos te maak en sy blaas ’n soentjie na die kamera. Toe ’n gebruiker op Twitter twiet dat Alexis net vir Blac wil jaloers maak met Rob, was hy vinnig om tot sy nuwe stukkie se redding te kom. Rob twiet terug: “Ek en Alexis ken mekaar al vyf jaar. So, jy kan maar daarmee ophou.” Okurrr, Rob. Kom ons hoop dié een is nie ook net agter jou familie se miljoene aan nie.