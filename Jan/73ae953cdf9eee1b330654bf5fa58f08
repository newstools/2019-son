DIE Senior Sekondêre Skool Strand se matrieks in die verbruikerstudie-klas het rede om fees te vier. Hulle het ’n 100%-slaag­syfer in dié vak. Die skool se algehele slaagsyfer is 68%. Die verbruikerstudie-klaskamer het in 2018 drie keer onder inbrekers en vandale deurgeloop. Swot ’n Groot eer is dat twee leerders ’n beurs van die Ithaba­ Trust in Somerset-Wes gekry het om by die beste sjefskool in Graaff-Reinet te gaan studeer. Benathi Xaki en Miqual Dampies is twee van vyf Helderberg-leerders wat daar gaan swot. Benathi en Miqual is in die wolke, want die waarde van die beurs beloop R88 000 per leerder. Elizabeth Farmer, hulle onderwyseres, sê hoewel hulle weens die inbrake ’n tawwe jaar gehad het, is sy baie trots op haar leerders.