DIE teen-bende-eenheid het Donderdagoggend huise in Hanover Park deursoek. Kapt. FC van Wyk, ’n polisiewoordvoerder, sê hulle is na ’n perseel in Orchardstraat om ’n wenk op te volg. Toe hulle aanklop, het hulle toestemming gekry om die perseel te deursoek. In ’n seun se kamer het hulle 15 patrone vir ’n 9 mm en twee vir ’n R5 gevind wat daar versteek is. ’n Ou (19), wat bande met ’n plaaslike bende het, is vir die onwettige besit van ammunisie­ in hegtenis geneem. Sodra hy aangekla is, sal hy in die Athlone-landdroshof verskyn. – SAPD