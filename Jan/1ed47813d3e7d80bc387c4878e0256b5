DIE oë van ’n man van die Nor­therns was gister van skok so groot soos pierings nadat cops hom na bewering in sy yard gekarnuffel het. Anthony Pietersen (49) van Jacksonville, ’n werker by CJ Partners Transport, is glo in die teenwoordigheid van sy vrou, Johanna (49), en twee minderjarige meisies aangerand. Die egpaar se kleinkind Mandy (10) was so traumatised toe een van die manne in blou in ’n stadium glo ’n gun in haar rigting gepoint het, sy het sommer gevlug en straataf gehardloop­.­ Die couple se agjarige dogtertjie, Eberince, het histeries gehuil. Pietersen sê gister 06:30 het hy in sy motorkar geklim om sy dogter in Salt Lake te gaan haal. Hy sê op pad daarheen het hy in Mpukostraat stilgehou om met ’n vriend te gesels. Pietersen sê kort voordat hy weggetrek het om terug te gaan huis toe om sy sigarette te gaan haal, het ’n wit kombi agter hom opgetrek. Hy sê toe hy by sy erf instap, toe trek dieselfde kombi op voor sy huis. ’n Stuk of ses gewapende cops het toe uit die voertuig gespring. Volgens Pietersen het hy onmiddellik by sy huis ingegaan en sy voordeur toegedruk. “Die guns het torches aan die voorkant gehad.” Hy sê toe hy die deur sekondes later weer oopmaak, toe is een van die cops besig om die security-hek met ’n staalvoorwerp oop te dwing. Groot stukke pleister het op die grond geval. Volgens hom het hy onmiddellik die panic button gedruk. Die couple sê die cops het glad nie ’n lasbrief aan hulle getoon nie. Johanna sê toe sy die cop vra wat aangaan, toe antwoord hy haar met: “Voertsek! Hou jou bek!” Gegryp Sy was in daardie stadium besig om klaar te maak vir kerk. Pietersen sê een van die cops het hom aan sy collar gegryp en hom gevra of hy ’n gun het. Hy het hom ook gevra waar die kluis is. Van die cops het die rusbanke in die sitkamer rondgeskuif. Volgens hom is hy na buite gedwing waar vier cops hom na bewering aanhoudend in die ribbes en gesig geskop en getrap het. Hy sê een van die cops het – sonder sy toestemming – ook sy kar deursoek. Volgens Pietersen het paramedics van Gardmed hom mediese behandeling by sy huis kom gee. Pietersen sê hy het nog nooit ’n gun besit nie. “Dit was nog nooit my begeerte om ’n gun te besit nie,” vertel hy. Hy het ook nie ’n kluis nie. AO Alwin Labans, ’n polisiewoordvoerder, sê as Pietersen voel hy is unfair behandel, moet hy die stasiekommissaris gaan spreek en ’n formele klag gaan lê.