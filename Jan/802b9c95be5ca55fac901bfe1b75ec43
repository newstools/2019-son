DIE mooi weer wat vir die volgende paar dae voorspel is, sal die Stad Kaapstad se beamptes besig hou. Die council gee die versekering dat hy voorbereid is vir die massas op strande, asook gewilde byeenkomsplekke in die feestydperk. Die Stad sê hy gaan veral op Nuwejaarsdag op strande fokus totdat die skooljaar in die tweede week van Januarie afskop. Die mayco-lid belas met veiligheid en sekuriteit, JP Smith, vra dat inwoners op hul gedrag moet let sodat almal die oorblywende feestyd kan geniet. Hy sê: “Die Stad se wetstoepassing- en reddingspersoneel sal op bystand wees om feesgangers veilig te hou. “Ons vra dat mense hulle verantwoordelik gedra.” Smith sê daar is slegs 11 plekke waar klappers geskiet mag word op Oujaarsdag. Vrylik Dit is Athlone-stadion se parkeerterrein, Klipfontein-weg, Wesfleur-sportveld, Reygersdal-rylaan in Atlantis en die Bishop Lavis-sportveld. Dan is daar die Delft-, Macassar-, Sarepta-, Swartklip- (Tafelsig, Mitchells Plain) en Metropolitan-sportterrein (in Bonteheuwel). Inwoners kan ook hul klappers vrylik by die Strand-pavillion en die toerisme-sentrum in Athens-weg, Table View, afskiet. Die Stad sê daar is tot dusver twee verdrinkings op die Kaapse strande aangemeld. Daar was 21 gevalle waar mense amper verdrink het, maar gered is. Die mayco-lid belas met gemeenskapsdienste en gesondheid, Zahid Badroodien, vra inwoners om versigtig wees. Hy vra: “Luister asseblief na die instruksies van die Stad se personeellede en veral die lifeguards. En moenie alkohol na die strande bring of drink voordat jy swem nie.”