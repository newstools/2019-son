HARDLOOPRUGBY is die filosofie van Dewey Swartbooi, die nuwe hoofafrigter van die Universiteit van Johannesburg (UJ). En Swartbooi wil die Varsity Cup-rugby­kompetisie dié opwindende brand van spel vanjaar bied. Dié 36-jarige voorma­lige senter van die Boland en Bulls vervang Werner Janse van Rensburg. Swartbooi woon deesdae in Centurion. Hy is egter van Worcester in die Boland, waar hardlooprugby baie gewild is. En dis dié soort spel, sê hy, wat hy vir die UJ in gedagte het. Wen “Ons wil die bal graag rondgooi om die toe­skouers te vermaak,” sê Swartbooi. “Dis egter baie belangrik om te wen. Ons sal dus nie roekeloos wees in ons benadering tot wedstryde nie.” Swartbooi glo die spelers­ behoort maklik in te val by sy planne. Hy sê: “Die manne is reeds in daai mode. Ek sal net voortbou daarop en geringe verstellings maak. “Ek het aan die manne gesê almal gaan ’n gelyke kans kry. “Hulle sal moet beïndruk in die warm-ups­ wat ons in die volgende paar weke sal speel.”