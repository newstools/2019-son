TWEE migrante van Noord-Afrika het oor die Spaanse grens probeer kom deur in matrasse weg te kruip. ’n Video wat Sondag geneem is, wys hoe beamptes van die Civil Guard die matrasse oopsny. Volgens dié owerheid het die voorval op die grenspos tussen Marokko en Melilla plaasgevind. Die twee het aan die polisie gesê hulle het ’n trafficker €4 500 betaal (sowat R74 000) om hulle oor die grens te kry. Die bestuurder het gevlug. – AP