DJ BLACK Coffee wil nou iets anders as die ones and twos opppie deck uit-try. Ek sien op The Juice dié muso sê op Instagram hy wil nou interior design op varsity gaan swot. By dié nuus post DJ Black Coffee ook ’n foto van die eerste module van interior design. Maar, hoekom nou skielik dít van ’n man wat ’n sen­sasio­nele internasio­nale DJ is? Wel, hy vertel dat sy seun wat onlangs gematrikuleer het, hom gemotiveer het om verder te studeer. DJ Black Coffee skryf oppie Gram: “Ek het skool verlaat en omgesien na my familie. “Maar sedert my oudste seun klaar is met skool en regmaak vir universiteit, en ná alles­ wat hy as ’n jong man bereik het, was my hart so vol vreugde dat ek dié jaar wil swot.” Die muso, wat baie oor die wêreld heen travel en ’n baie besige loopbaan het, sê hy is vasbeslote om ’n sukses daarvan te maak. Hy sê: “Ek is nie seker hoe ek dit met ál die getoer gaan regkry nie, maar ek gaan my bes try.”