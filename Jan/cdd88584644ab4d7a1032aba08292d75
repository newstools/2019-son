STELLENBOSCH en sy buurspan Ajax Cape Town het gister op ’n stampvol Idasvallei-sportterrein in die Nasionale Eerste Liga-derby gewys wie baas is. Die tuisspan het die Urban Warriors met 1-0 geklop in ’n top of the table clash. Die spogregte is een ding, maar dis die drie punte wat Steve Barker, afrigter, se Stellies-span nou ’n voorsprong van sewe punte gee bo-aan die punteleer. Geskrik Ikeraam Reiners het met sy kliniese afronding in die eerste helfte gister die verskil gemaak. Net ná rustyd moes Thabo Mosadi sake gelykop maak, maar hy het eerder geskrik toe die bal by sy voete beland. Ajax het geen antwoord gehad vir die tuisspan se rotsvaste verdedigingslinie nie.