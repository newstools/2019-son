Die 30-jarige Stienie* (*skuilnaam) van Royal Heights vertel dat sy as ’n seksslaaf aangehou is. Sy is deurentyd met ’n kapmes gedreig. Die verdagte, haar eks-boyfriend­, kon nie die feit vat dat sy hom maan toe gestuur het nie. Stienie vertel: “Als het helder oordag begin daar by sy broer se huis in ’n hokkie wat op die yard staan. “Ek het hom afgesê, maar hy wou my nie uitlos nie. “Toe dwing hy my in die hokkie in en laat my twee kinders van 6 en 3 jaar uitgaan. “Hy sluit toe die hokkie. Toe haal hy daai kapmes uit en dreig om my dood te maak. “Toe rape hy my. Ek het geskreeu, maar niemand het my te hulp gesnel nie.” Volgens Stienie moes sy toe die nag daar met hom bly en het hy met haar gemaak net wat hy wil. “Hy was baie uittartend en het my gesê ek kan maar ’n saak gaan maak, hy gaan my doodmaak as ek dit doen. “Hy hou my toe in die hokkie aan. “Ek kon eers die next dag ’n way kry om uit te kom en ’n saak te gaan maak. Twakgeld “Hy het my Grass­hoppers­ ook gesteel,” sug sy. ’n Vriendin voeg by: “Die jong is toe aangekeer, maar hy het ’n fine cheek om nogal die next dag saam met ’n polisieman vir hom te laat twakgeld vra. “Dis dieselfde jong wat voorheen ook by ’n ander verkragsaak betrokke was, maar toe wou die cops hom mos nie vang nie. En kyk nou.” Die cops bekyk ’n saak van verkragting teen die verdagte, wat kort ná die voorval aangekeer is.