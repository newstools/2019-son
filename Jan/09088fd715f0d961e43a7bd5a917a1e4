CAPE Town City se diepte sal môre getoets word wanneer hy Free State Stars in die Kaapstad-stadion verwelkom. Die ligastryd begin 19:30. City moes vroeër reeds rond­skarrel nadat sleutelspelers soos Dove Edmilson en Teko Modise hulle onttrek het aan sy vorige Premier­liga-kragmeting. Die span het Baroka FC die stryd aangesê. Die uitslag was 2-2. Thabo Nodada se beskikbaarheid vir die Ea Lla Koto is ook nog in die gedrang. City se afrigter, Benni McCarthy, sal verwag dat van sy plaasvervangers na die paartie moet kom om te verseker dat City sy onoorwonne lopie van vier liga-wedstryde versterk. Die afrigter het in die ver­lede gal gebraak omdat sy fringespelers nie hul spanmaats se skoene kan vol staan nie. McCarthy sal beslis verwag om soveel moontlik punte in dié stryd in te samel, veral as in ag geneem word dat die Citizens SuperSport United (Nedbank) en Kaizer Chiefs in sy volgende ligastryd pak. Dit vind op 2 Februarie in Johannesburg plaas. Intussen reken Stars se Kaapse doelskieter, Eleazar Rodgers, dat City steeds ’n groot bedreiging inhou – maak nie saak wie hulle in die veld stoot nie. Rodgers meen City is ’n moeilike span om af te breek, veral op sy home ground. “Dit sal in ons belang wees om nie te veel op ons opposisie te fokus nie. “Ons kom Kaap toe met die hoop om ’n positiewe uitslag te kry,” het die voormalige Santos-speler gesê.