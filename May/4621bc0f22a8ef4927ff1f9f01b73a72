DIE vroue-krieketspanne van Suid-Afrika en Paki­stan sal Sondag in ’n nie-amptelike eindstryd kragte meet. Suid-Afrika het dit gister in Potchefstroom 1-1 in die eendaagse reeks gemaak. Die Proteas het met ag paaltjies gewen. Die derde en laaste wedstryd Sondag in Benoni sal dus die reekswenner bepaal. Driekuns Gister het die Proteas van meet af aan sake oorheers. Pakistan is vir 147 lopies uitgeboul. Die Proteas het 148/2 in die 37ste boulbeurt bereik. Masabata Klaas het ’n driekuns met die bal behaal. Laura Wolvaardt het ’n voortreflike onoorwonne kolfbeurt van 74 lopies gespeel om seker te maak die Proteas seëvier.