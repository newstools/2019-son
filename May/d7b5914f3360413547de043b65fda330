DIE R&B- en pop-sensasie Lauren-Lee Bock is vasbeslote om ’n sukses van haar musiekloopbaan te maak. “Ek is baie opgewonde, maar die senuwees knaag. Dis egter normaal,” vertel Bock. Die sangeres, wat ’n lid van die girl group Woman2Woman was, wei uit: “Om as perform­er solo te gaan, is ’n groot stap, maar as jy ’n ongeloof­like span agter jou het en in God glo, dan is alles moontlik.” Lauren-Lee glo selfvertroue ontbreek soms by kuns­tenaars, maar ’n mens moet net leer om jouself lief te hê en te aanvaar. Dié talentvolle Kaapse kuns­tenaar reël tans ’n lekker konsert waar sy haar gunsteling songs sal perform van bekende sangers soos Jill Scott en Michae­l Jackson. “My begeerte is om ’n positiewe boodskap deur my musiek aan my gehoor te bring.” Die gaskunstenaars wat sal optree, is die talentvolle Keanu Harker, wat onlangs ’n deelnemer aan The Voice SA was en die opkomende sanger Cameron Bock. Lauren-Lee bied aan Note of Self, op 29 Junie in die Kunstekaap-Arena. Die deure word 19:30 oopgemaak en die show begin 20:00. Kaar­tjies kos R100.