PRESIDENT Cyril Rama­phosa word vandag op Loftus Versfeld in Pretoria ingehuldig as staatshoof. Dis die eerste keer dat dié plegtigheid nié by die Uniegebou plaasvind nie. Die minister in die presidensie, Nkosazana Dlamini-Zuma, het vroeër gesê dís om koste te bespaar. Sowat R120 miljoen sal na raming daaraan bestee word. Dis sowat R120 miljoen minder as Jacob Zuma se laaste inhuldiging. Van die paaie in die om­gewing van Loftus sal gesluit wees en streng toegangs­beheer sal toegepas word. Spesiale permitte sal aan inwoners in die gebied uitgereik word. Kort daarna het hy ’n memorandum van griewe van inwoners van die Marikana-plakkerskamp in Philip­pi-Oos aanvaar. Sowat 300 betogers het buite sy kantoor saamgedrom. Hulle eis behoorlike basiese dienste. Portfolio’s Winde se kabinet is ’n kombinasie van ministers wat hulle poste behou, ministers wat skuif en nuwes. Diegene wat hulle port­folio’s behou, is dr. Noma­french Mbombo (gesondheid); Anroux Marais (kultuursake en sport); Anton Bredell (plaaslike regering, omgewingsake en ontwikkelingsbeplanning) en Debbie Schäfer (onderwys). Diegene wat skuif, is Bonginkosi Madikizela (be­huising) na Donald Grant se ou pos, vervoer en openbare werke; dr. Ivan Meyer (finansies) na landbou en Albert Fritz (maatskaplike ontwikkeling) na Winde se ou pos, gemeenskaps­veiligheid. In Winde se kantoor is Grant as ’n adviseur aangestel en Harry Malila as ’n waarnemende direkteur-generaal. Die nuwe aanstellings is Sharna Fernandez (maatskaplike ontwikkeling); Tertius­ Simmers (be­huising) en David Maynier (finansies en ekonomiese geleenthede).