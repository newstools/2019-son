’N BAAISE sakeman wat op 1 tot 2 Maart 2015 sy sake-onderneming opsetlik vir versekeringsdoeleindes aan die brand gesteek het, is gister ag jaar tronkstraf opgelê. Landdros Lionel Lindoor het Stuart Mcleod (59) drie jaar tronkstraf opgelê vir brandstigting, ses jaar vir bedrog en drie jaar vir dwarsboming van die gereg. Verklaar Lindoor het gelas twee jaar van die brandstigting-klag en nog twee jaar van die klag wat verband hou met dwarsboming van die gereg, moet gelyklopend uitgedien word met die ses jaar wat hy vir bedrog opgelê is. Hy het Mcleod ook unfit verklaar om ’n vuurwapen te besit. Lindoor het Mcleod se onderneming, Lawmack CC – ’n embroidery company in Newton Park – ook ’n boete van R25 000 opgelê ten opsigte van die klag van brandstigting, R100 000 op die bedrogklag en R25 000 vir dwarsboming van die gereg. Hy het gelas elk van die drie boetes sal vir vyf jaar opgeskort wees. Die bedrog het nagenoeg R6 miljoen beloop. Lindoor het ook Mcleod se aansoek om verlof tot appèl van die hand gewys. Volgens die regter is die aanklagte waarop Mcleod en Lawmac CC skuldig bevind is, baie ernstig. Hy sê dié tipe oortredings kom landwyd algemeen voor. Lindoor sê al is Mcleod op 16 April skuldig bevind, het hy volgehou hy’s onskuldig en het hy nie die hof in sy vertroue geneem nie. Lindoor sê hy kan net bespiegel wat Mcleod ge­motiveer het om hierdie misdrywe te pleeg. Volgens Lindoor is die misdrywe fyn beplan. Hy sê Mcleod se aksies wat berekend en opsetlik. Volgens die landdros het Mcleod genoeg tyd gehad om hom te onttrek van sy bedrieglike aktiwiteit. Lindoor sê versekeringsmaatskappye ly groot verliese weens bedrieglike eise wat ingestel word. Hy sê die gemeenskap suffer dan, want dan moet versekerings­premies opgestoot word. Lindoor sê die feit dat Mcleod reeds 59 jaar oud is, ’n eerste oortreder is en dat die versekeringsmaatskappy ’n potensiële verlies gely het, dien as wesenlike en dwingende faktore. Die landdros het Mcleod meegedeel hy was in ’n vertrouensposisie ten opsigte van die versekeringsmaatskappy – ’n posisie wat hy misbruik het. Boodskap Volgens die landdros was Mcleod gemotiveer deur gulsigheid omdat hy steeds nie verduidelik het hoekom hy die misdrywe gepleeg het nie. Lindoor het ook verwys na Mcleod se lawyer, adv. Hannelie Bakker, se versoek vir ’n opgeskorte vonnis. Hierop sê Lindoor ’n opgeskorte vonnis sal die verkeerde boodskap uitstuur aan voornemende oortreders. Met verwysing na Mcleod se gesondheidstoestand sê Lindoor die tronke het die nodige fasiliteite om te voorsien in sy mediese behoeftes. Lindoor het aan Mcleod gesê hy is een van daardie oortreders wat uit die same­lewing verwyder moet word. Advokaat Tjaart van Zyl het in dié saak aangekla.