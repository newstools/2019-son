HAAI, Sonlanders! Vandag plaas ons die tweede aflewering van JASMINE UYS se verhaal So Soet die Wraak. Laas week het ons David en Lynette leer ken wie se motor gekaap is. David is vir dood agtergelaat toe die boewe met Lynette daar weg is. Sy is verkrag en verwurg. David vertel Lynette se neef Peter hy het een van die gangsters herken en hy sweer wraak. Lees nou verder. ‘HULLE gaan boet vir wat hulle gedoen het!” Peter maan: “David, dié mense is gevaarlik! “Jy kan hulle nie alleen aandurf nie. Hoekom vertel jy nie die cops wat jy weet nie? “Laat hulle die gespuis aankeer!” “Nee, ek gaan hulle self aankeer. Ek is dit aan Lynette verskuldig. “Dis my skuld dat sy dood is. As ek nie daai stil pad gekies het nie, sou sy nog gelewe het!” “Nee, David, dis nie jou skuld nie. “Moenie jouself blameer nie. “Hoe sou jy kon weet dat dít sal gebeur!?” “Ek het nogtans oorlog verklaar teen moordenaars en verkragters! Van nou af is dit ek en hulle!” “David, wat kan jy tog man-alleen teen hulle doen?” David kyk hom amper uitdagend aan. “Watch my!” Hulle groet en David vertrek. Hy moet aan sy plan van aksie gaan werk. DAVID kyk na sy beeld in die spieël. Hy herken homself skaars. Hy het verbleikte jeans, ’n swart T-hemp en tekkies aan. Sy hare is bloedrooi gekleur en hy het ’n valse rooi snor aan. Op sy neus pryk ’n John Lennon-brilletjie. “So, ja! Nou sal niemand my herken nie. Ek’s ready vir action!” praat hy met homself. Hy sluit die deur en vat ’n taxi na ’n neighbourhood wat berug is vir bendes, dwelms en prostitusie. Voor ’n vuil winkeltjie gaan staan hy op die hoek. Al rook hy nie, haal hy ’n sigaret uit en steek dit aan. Voordat hy aan die entjie kan teug, voel hy ’n hand op sy skouer. Hy kyk gesteurd om. Agter hom staan ’n seun wat nie ’n dag ouer as 16 kan wees nie. Hy het vuil jeans en ’n verbleikte T-hemp aan. Sy naels is lank en vuil. “Ek sê, ou pel, gie skyf!” Hy hou die sigaret uit na die seun, wat dit gretig vat. “Hie’, my maat, vat maa’. Ek’t niks sterkers nie, maar ek soek iets sterkers ... “Maybe kan jy my help om iets sterkers in die hande te kry? Ek’s vannie Jozi en ek ken nie soe lekker die area hie’ nie.” “My broe, is jou lucky day! Hie’s die manne! Ek hang nie ve’niet hie’ rond tie!” Hy druk sy hand in sy sak en haal ’n sakkie uit. “Ek sê, wat soek die ou? Weed, tik, unga, you name it, I got it!” Hy lag vir sy eie flou joke. David kyk hom ondersoekend aan. “Cool, kô o’s start maa’ met weed. Is jy elke dag hie’?” “Ja, my broer, elke dag.” “Oukei, ek’s môre terug vir iets sterkers. Sorg dat jy hie’ is.” “Nei, cool, my broer. Ek sal hie’ wies.” By die huis gekom, smyt David die dagga in die toiletpot af. Hoe enige regdenkende mens sy lewe so kan opmors met dié junk, sal hy nooit verstaan nie. Hy maak klaar om eers gym en dan na die karateklas toe te gaan. Hy wil reg wees vir sy eie oorlog. Vir die volgende twee weke is David gereeld terug vir nog drugs. Hy en die seun raak gaandeweg goed bevriend. Hy vind uit die seun se naam is Gertjie, maar almal noem hom sommer Boetie. Namate David die seun se vertroue wen, vind hy meer uit oor waar hy die dwelms vandaan kry en vir wie hy eintlik werk. Ná drie weke besluit David om sy troefkaart te speel. Hy roep die seun vertroulik eenkant. “Ek sê, Boetie, ek dink dis tyd dat jy my na jou groot base toe vat. Ek het ’n kwaai deal vir hulle. Ek’t baie connections innie Jozi. Sal hulle so R100 000 se drugs vir my tjomma in die Jozi kan organise?” Gertjie kyk hom grootoog aan en fluit deur sy tande. “Yes, maa’ die ou praat nou groot dinge.” “Sal hy kan organise of nie? Praat of ek soek iemand anders.” “Wag, wag nou! Cool it! Ek is seker hy sal dit kan organise.” “Nou vir wat wag jy, huh? Vat my onmiddellik na hom toe dat ons kan organise. Ek’t nie tyd vir small talk nie!” ’n Kwartier later staan David voor ’n groot dubbelverdiepinghuis in Elsiesrivier. Hulle stap om die huis na ’n groot hok agter waar verskeie gangsters sit en drink, rook en dwelms gebruik. Hulle kyk gesteurd op toe Boetie en David inkom. ’n Groot ou met ’n leerbaadjie aan en ’n tattoo van ’n skerpioen op sy hand – en ’n glas bier in die hand – kom dreigend voor David staan. “Yes, ek sê, wie’s djy en wat kom soek djy hiesa? “En djy, Boetie, vir wat bring djy strangers hiesa, huh!?” Hy gryp Boetie voor die bors en skud hom. Boetie wikkel hom los. “Wag nou, ou Buster, dié ou is ’n vriend. Hy’s een van ons beste customers. Hy’t ’n kwaai deal vir jou. Hoor hom uit!” Buster gaan sit op ’n leë melkkrat. “Nou toe, watse deal? Praat en no funny stuff.” David gaan sit oorkant hom. “Kyk, ek’s van die Jozees en ek’t baie connections. My tjomma daa’ soek R100 000 se drugs. Especialy unga en tik. As hy satisfied is, sal hy jou gereeld support.” Buster kyk hom ondersoekend aan. “Hoe weet ek jysie dalk vannie boere nie?” “Jy sal my maa’ net moet trust, dis al. Ek en die laws is ok nie eintlik tjommies nie. Dis hoekom ek hie’ innie Kaap uithang. Ek’s wanted in die Jozees vir armed robbery en hijacking. Soe, julle beter zip kap. Onthou, as ek mang, dan mang julle saam met my!” “Armed robbery, nè? So dan is jy mos onse man! Ons plan hoeka ’n hijacking en robbery vir môre. “Ons gaat eers ’n kar hijack, dan rob ons daai fancy takeaways innie Main Road, dan hijack ons ’n anner kar, los hom êrens en vat ’n taxi huis toe. Vanaand eight o’clock wil ek almal hiesa hê om als te finalise. Is dit clear?” “Right, Boss!” kom dit uit een mond. David groet en stap ingedagte uit. Hy vat ’n taxi huis toe. Ek sal iets moet doen, dink hy. Ek kan nie toelaat dat die skurke hulle bose plan uitvoer nie. Maar wat gaan ek doen? Hoe gaan ek hulle stop? Toe kry hy ’n blink idee. Hy ry vinnig na ’n apteek toe en koop ’n kragtige slaap-en-kalmeerpil met ’n doktersvoorskrif wat hy gehou het nadat dit vir hom voorgeskryf is ná sy nagmerrie met Lynette se dood. Hy is so bly hy het die voorskrif gehou. Die middel is kragtig, reukloos en smaakloos. Dan gaan koop hy vyf van die beste bottels wyn op die mark. Versigtig maak hy die slaappille fyn. Hy maak die wynbottels een vir een oop en gooi genoeg van die poeier daarin om die gangsters droomland toe te stuur. Hy’t sy plan van aksie haarfyn uitgewerk. Stiptelik 20:00 klop hy aan die deur van die dubbelverdiepinghuis in Brandstraat, Elsies. Buster maak self die deur oop. Hulle gaan na ’n vertrek waar drie ander ouens reeds wag. Hulle bespreek in die fynste detail wat hulle gaan doen ... Wat dink jy van hierdie storie? Enige voorstelle? SMS na 32369