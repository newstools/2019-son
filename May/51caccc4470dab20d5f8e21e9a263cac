DIE brandweer in Graz, Oostenryk, moes laas week ’n vet krimpvarkie red wat in ’n ysterhek vasgesit het. Die dik diertjie moes met swaardienstoerusting bevry word. Hy het halfpad deur die onderste tralies vasgesit en al het hy hoe hard teen die prikkels geskop, hy kon nie daar uitkom nie. Die brandweer het hidrouliese kloue gebruik waarmee hulle mense gewoonlik uit motorwrakke red. ’n Angle grinder is ook ingespan om die diertjie te help ontsnap. Die dingetjie is aan ’n dieresorgvereniging oorhandig. – Sky News