DIE kans van ’n leeftyd om naam in die buiteland te maak. Dís wat op Suid-Afrika se belowende jong super-weltergewigbokser Roarke “Razor” Knapp (21) wag. Ná net nege gevegte in die beroepskryt kry hy die kans met die vergunning van Golden Gloves-promosies, om op Showtime Wednesday Night Fights in Amerika deur die toue te klim. Die toernooi sal op 12 of 19 Junie plaasvind. Dié gewilde Amerikaanse reeks is daarop gemik om belowende jong boksers wêreldwyd te ontgin.