HOEWEL sy baie bad luck het wanneer dit by die liefde kom, glo Khloé Kardashian (34) darem steeds aan die liefde. Dié realiteitster se hart is mos al gebreek deur haar eks-man, die NBA-ster Lamar Odom en haar baby daddy, Tristan Thompson. Albei hierdie basketball-spelers is serial cheaters en het die goedgelowige Koko verskeie kere verneuk. Maar ek lees op The Juice, dat die mammie van die eenjarige True, aan Laura Wasser, ’n familiereg- en skei-prokureur, in die podcast show, Divorce Sucks! vertel het dat sy nog lank nie opgee op ware liefde nie. Toe sy gevra is of sy binnekort weer gaan date, het sy laat hoor dat dit nie nou ’n prioriteit vir haar is nie. “Ek dink nie eens nou daaraan nie. Ek is so verlief op True. “Ek werk aan myself en ek maak seker dit filter regdeur my lewe. Ek voel nie ’n dringendheid om te date nie. Ek is so gefokus op True.” Op die vraag of sy eendag weer sal trou, het Koko sonder om te huiwer, baie vinnig “ja” gesê.