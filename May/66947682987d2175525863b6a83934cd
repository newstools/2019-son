DIE vuur, passie en geesdrif in hulle oë kan nie geïgnoreer word nie. Dis dalk ’n aanduiding dat die vonke gaan spat wanneer die Build it o. 13-skoletoernooi op 8 Junie by die Hoërskool Beacon Hill plaasvind. Die toernooi-organiseerders moes ook uit die boks dink om die toernooi beter en groter te maak met elke byeenkoms. Pleks van twee groepe soos in die verlede waar die topvier-spanne in elke groep tot die uitkloprondes deurdring, is spanne nou in een groep gegooi en speel almal teen mekaar. “Ons het uitgevind dat teen die tyd wanneer die final in die middag gespeel word, baie van die skole reeds die veld verlaat het,” het Greg Kannemeyer, grootbaas van die skole in die suidelike distrikte, gesê. “Ons verwag dat skole mekaar moet ondersteun, weet jy. Dis waarom ons besluit het om al die skole teenwoordig te hê wanneer die final gespeel word,” het Kannemeyer afgesluit.