’N WETSTOEPASSER vir elke wyk. Dís wat die Kaapse mayor, Dan Plato, wil sien – en hy gaan R535 miljoen opsy sit vir die council se direktoraat vir veiligheid en sekuriteit. Dit is die grootse toekenning vir dié afdeling sedert 2000. Dié geld sal onder meer sorg dat elke wyk in die Stad sy eie dedicated wetstoepasser kry. Wanopvatting Son het Plato gister gevra waar die geld vandaan kom en of dit deel is van die honderde miljoene wat die Stad met sy omstrede waterheffings gegenereer het. Die mayor sê egter die geld kom van verskeie bronne. Plato verduidelik: “Die waterheffing is maar net een bron van inkomste. “Ek dink dis ’n wanopvatting dat die waterheffing die meeste van ons inkomste verskaf.” Hy sê die waterheffing is tans 3% in vergelyking met 5% in November 2018 net toe hy in die amp aangestel is. Die plan is om die waterheffing met nog ’n persentasiepunt te verminder as die reënval in die volgende paar weke aansienlik verbeter, sê hy. Plato sê hy het die klomp geld aan die departement van veiligheid en sekuriteit bewillig oor inwoners aanhoudend kla oor geweld in hulle gemeenskappe. “Lede van die publiek het baie kommentaar gelewer op wat die prioriteite van die budget moet wees. “Ons het na die publiek geluister en die budget word vandag voor ’n volle raad ter tafel gelê. “Sodra dit goedgekeur is, sal ons planne voortgaan vir ’n dedicated wetstoepasser in elkeen van die Stad se 116 wyke.” Die mayco-lid belas met veiligheid en sekerheid, JP Smith, sê dis die eerste fase van die ontplooiing van die law enforcement-beamptes. Smith sê hulle beoog om die getal dedicated wetstoepassers per wyk te vermeerder wanneer die begroting later aangepas word. Verminderde Hy sê: “ ’n Belangrike ding wat uit dié begroting voortvloei, is dat ons nou die vermoë gaan hê om addisionele wetstoepassingsbeamptes vir elke wyk te bewillig. “Dis noodsaaklik, want ons sit met ’n aansienlik verminderde SAPD-toewysing. Ons het die afgelope vier jaar 4 500 minder cops in die provinsie gekry.” 