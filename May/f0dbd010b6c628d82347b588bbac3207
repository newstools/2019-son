NAFIZ Modack en sy ma Ruwaida is op borgtog van R5 000 vrygelaat nadat hulle Dinsdagoggend op ‘n korrupsieklag gearresteer is. Modack en sy 60-jarige ma het hulle self aan die Valke oorgegee en het die middag in die Kaapstadse landdroshof verskyn. Kapt. Philani Nkwalase, ‘n Valke-woordvoerder, sê die twee se arrestasie volg op ‘n uitgerekte ondersoek na die korrupse verhouding van ‘n voormalige senior polisieman. Daar word beweer die twee het in November 2011 deur hul twee besighede omkoopgeld aan ‘n senior polisieman betaal in ruil vir gunsies om hul private persoonlike besigheidsbelange te bevorder. – News24