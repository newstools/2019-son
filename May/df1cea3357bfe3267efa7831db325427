MINSTENS 18 mense het sedert Vrydag op paaie in die Wes-Kaap gesterf. Volgens die Wes-Kaapse verkeershoof, Kenny Africa, is 10 voetgangers, 5 passasiers, 2 bestuurders en ’n motorfietsryer in verskeie ongelukke in die provinsie dood. Africa sê verder 47 bestuurders is weens dronkbestuur in hegtenis geneem. Mandrax “In die operasie is 1 720 voertuie gestop en altesame 886 bestuurders is vir alkohol getoets. Die hoogste bloedalkohol­inhoud was 1,16 mg/1 000 mF.” Africa sê ander motoriste is vir ander oortredings soos die besit van Mandrax en dagga, vals dokumentasie en spoed gearresteer. “Ons het ook iemand naby Brackenfell gearresteer wat 208 km/h in ’n 120 km-sone gejaag het.” Volgens Africa is altesame 285 boetes ter waarde van R370 000 uitgeskryf.