ONS weet Mariah Carey is ’n superster, maar haar nuutste demands is heeltemal verregaande. Ek lees op The Sun die popster, wat tans in Londen optree, het ’n hele lys goeters wat haar span moet doen. Die “Hero”-sangeres het haar span mooi laat verstaan dat sy wil hê hulle moet die gloeilampe backstage by die Royal Albert Hall, waar sy vir drie aande gaan perform, omruil. En dit is net die begin van die diva se lang lys demands wat haar mense nie durf ignoreer nie. As Mimi beef met ’n kuns­tenaar het, wil sy ook nie hulle musiek hoor nie. ’n Ingeligte skinder lekker: “Nie net moes haar span die light bulbs vervang nie, hulle is ook gevra om nie musiek van Jennifer Lopez, Eminem of Nicki Minaj te speel nie omdat sy persoonlike vetes met hulle het.” Die mammie van twee het ook gevra dat daar ’n walkway-mat vanaf haar kar tot by die backstage van die Londense venue moet wees. Sjoe, wat ’n prima donna!