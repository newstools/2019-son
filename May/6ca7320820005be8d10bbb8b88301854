TREINPENDELAARS kan hul weer voorberei vir ‘n deurmekaarspul. Dit kom met opgradering van die spoornetwerk die naweek. Daar sal die naweek geen treine op die lyn van die noordelike voorstede tussen Woltemade en Tygerberg en Esplanade en Oosterzee wees nie. Asook geen treindiens op die Lavistown lyn nie. Alle Khayelitsha en Chris Hani-treine loop oor Pinelands en Kapteinsklip lyn normaal. Maandag en Dinsdag sal daar steeds geen treindiens tussen Tygerberg en Woltemade wees nie. Alle Strand, Stellenbosch en Wellington treine sal Maandag en Dinsdag oor die Monte Vista lyn loop. Die opgraderingsprojek is belangrik om die verouderde spoornetwerk aan te spreek. In ‘n verklaring noem Riana Scott, woordvoerder van Metrorail, daar is vordering met die projek. “Beide die Suidelike voorstede en Kaape Vlakte lyne is reeds voltooi met die opgradering van nuwe seine. “Die volgende fase is tussen Ysterplaat en Oosterzee, tussen Esplanade en Mutual en tussen Woltemade en Tygerberg.” Richard Walker, streekbestuurder van Metrorail, sê: “Die ongerief met die opgradering kan ongelukkig nie vermy word nie. “Ons sal wel poog om die impak op pendelaars so minimaal as moontlik te hou en te verseker dat daar tog ‘n mate van ‘n treindiens is.” Pendelaars word aangemoedig om na aankondigings te luister vir enige platform veranderinge. 