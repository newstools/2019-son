LEDE van die anti-gang unit het Maandagaand in Hawston drie verdagtes gearresteer wat vir verskillende moorde deur die polisie gesoek is. Volgens ’n polisiewoordvoerder, lt.kol. Andrè Traut, het die polisie huise deursoek. “Omdat die onwettige perlemoen trade baie keer gepaard gaan met gangsterism en georganiseerde misdaad, is ’n operasie in Hawston gehou. Moorde “Die polisie het na verdagtes gesoek wat bekend is by die polisie en 31 mense is deursoek en drie verdagtes – twee van 39 en een van 29 – is weens drie verskillende moorde ge­arresteer.” Traut sê die moorde is in 2016, 2018 en vroeër vanjaar in die Hermanus-area gepleeg. Volgens Traut het die polisie ook beslag gelê op R661 453 kontant, 77 selfone, 14 laptops, 20 SIM-kaarte en elektroniese en duiktoerusting. Al drie die verdagtes sal in die hof in Hermanus verskyn sodra hulle aangekla word.