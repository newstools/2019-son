DIE Boland-Kavaliers se breintrust van Randall Modiba, Clemen Lewis en Dawie Theron sal Saterdag overtime moet werk om die SWD-Arende te kelder. Dié twee spanne kom dan in die Rosemoor-stadion in George in ’n derby-stryd teen mekaar te staan Die trio se gesamentlike ervaring was egter nie genoeg om die Sharks XV in hulle laaste wedstryd in Durban te klop nie. Maar Modiba (hoofafrigter) sê ’n paar oordeelsfoute het bygedra tot sy span se eerste nederlaag in hulle veldtog in die SuperSport Challenge. Die jong skrumskakel Shirwin Cupido is een van twee veranderinge wat Modia aangebring het. Cupido speel in die plek van Ricardo Duarttee, wat na die plaasvervangersbank skuif. Die slot Adriaan Ludick is weggelaat en Hannes Janse van Rensburg speel in sy plek. Modiba sê: “Ons probeer om ons kern van die span te behou om sodoende momentum en bestendigheid te bou.” Die Bolanders is tans in die tweede plek op die Suid-streek se punteleer terwyl die SWD-Arende die sesde plek beklee. Joshua Vermeulen, 
Shilton van Wyk, Andries Viljoen, Michain Fick, Valentino Wellman, 
Garrick Mattheus, Shirwin Cupido, Patrick O’Brien, Kenan Cronjé, Tapiwa 
Tsomondo, Hannes Janse van Rensburg, Marlyn Williams (k), Wikus 
Groenewald, Neil Rautenbach, Arnout Malherbe. BANK: François 
Esterhuizen, Clarence van Wyk, Clinton Theron, Thurlow Marsh, Ricardo 
Duarttee, Jordan Holgate en Wayne Smith.