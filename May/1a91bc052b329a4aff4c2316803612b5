SY HET drie ribbe gebreek toe sy vir haar rol in John Wick 3 geoefen het. Halle Berry, wat ’n huurmoordenaar in die fliek speel, sê sy sien die besering as ’n “badge of honour”. Die Oscar-bekroonde aktrise speel saam met Keanu Reeves in die derde aflewering van die gewilde movie franchise. Sy vertolk die rol van Sofia, ’n vriendin van John Wick. Ek sien op The Juice die bad ass-aktrise het in ’n onderhoud met ExtraTV gesê sy het ’n hele paar beserings opgedoen toe sy vir die uitdagende rol getrain het. Die 52-jarige aktrise het verduidelik: “Ek het ’n tydjie gewerk met my ribbe wat gebreek is totdat ek dit nie meer kon doen nie.” Sy het ook uitgepak dat haar training-skedule baie intens is. Dit sluit training in vir stunts, vuurwapens, honde en strength. Die aktrise sê sy het nog nooit in haar lewe so hard vir ’n rol getrain nie. Kyk, ek kan eintlik nie wag vir dié aksiefliek nie!