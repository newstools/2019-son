DIE minister van sport en ontspanning, Tokozile Xasa, het die eerste vroulike Afrikaan wat die berg Everest oorwin het, gelukgewens. Saray Khumalo (47) van Johannesburg het die kruin van die massiewe berg gister bereik. Xasa sê Saray is ’n inspirasie vir almal. Drome “Sy het met haar toewyding gewys jy kan hoë hoogtes bereik, maak nie saak van jou omstandighede nie.” Khumalo het haar prestasie opgedra aan “die doodgewone vroue, meisies en dogters van Afrika wat drome het”. Dis die vierde keer dat sy dié berg in Nepal probeer uitklim en het dit nou gemaak. Khumalo het die piek op ’n hoogte van 8 848 m bereik.