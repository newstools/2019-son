GEORGE. – Taxi-drywers sê hulle sal voortgaan om paaie na die Go George-busterminus af te sper as die verkeersbeamptes hulle taxi’s impound. Gisteroggend het die ower­hede die taxi-bestuurders drie uur lank probeer oorreed om hulle voertuie by die busterminus weg te vat. Die drivers was moerig omdat twee van hulle taxi’s impound is. Hulle het daarop aangedring die owerhede moet die taxi’s laat gaan en het gekeer dat busse kon in- en uitry. Ongeveer 30 taxi’s het sodoende ’n behoorlike traffic jam veroorsaak. Die passasiers was sommer dik die donder in oor dié gebeure. Keith Didier, ’n passasier, kla: “Die protesaksie het die vertraging veroorsaak omdat die busbestuurders nie met hul busse kon ry nie en die uitweg was geblok. “Ek gaan vanaand (gisteraand) laat by die huis kom en skoolkinders word ook deur alles geraak.” Sipi Falaza, een van die taxi drivers, sê die owerhede behandel hulle onregverdig omdat hulle elke oggend geteister word. “Hulle het vanoggend (gister) een van ons taxi’s impound. Jy moet onthou, ons salarisse hang af van hoeveel trips ons elke dag maak. En dit het in spitstyd gebeur.” Falaza sê as die teistering voortduur, sal hulle seker maak die openbare vervoer werk ook nie. Die taxi drivers, verkeersbeamptes en ander lede van law enforcement het gesê hulle sal byeenkom en oor die saak praat om ’n oplossing te probeer kry.