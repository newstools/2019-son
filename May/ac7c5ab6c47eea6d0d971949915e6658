DIE Cape Town High­landers het onlangs hulle 134ste bestaansjaar gevier Die seremonie het van 1 tot 5 Mei in die mili­têre basis Fort iKapa in Goodwood plaasgevind. Lede van die eenheid wat diens gedoen het aan Limpopo se grens met Zimbabwe en Mosambiek is ook bedank. Hulle was sewe maande lank daar aan diens en het beslag gelê op smokkelware van sowat R12 miljoen. Die smokkelware sluit in sigarette, 4x4-voertuie, klere en dwelms. Altesame 37 van die soldate het medaljes ontvang vir diens van 10 jaar en langer, en 75 van hulle het Tshumelo Ikatelaho-medaljes ontvang. Dié medaljes word toegeken aan lede wat algemene militêre diens binne en buite die grense van Suid-Afrika verrig het. Die bevelvoerder van die Cape Town Highlanders, lt.kol. Tienie Lott, sê sy soldate het besonder goeie diens op die grens gelewer. Opleiding Lott sê: “Hulle is aangewys as die beste kompanie in die bataljon wat op die grens ontplooi is. Ek is baie trots op die soldate.” Die soldate is tans tuis, maar hulle sal verdere op­leiding gebied word voordat hulle volgende jaar weereens ontplooi sal word.