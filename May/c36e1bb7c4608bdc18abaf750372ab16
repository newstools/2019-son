HULLE het met hulle guns in die strate geloop en aan die gangsters gewys wie baas is. Maar die polisie in die Baai het dié optrede stopgesit. Inwoners het Sondag ’n hengse konvooi gevorm teen skietery en geweld in die noordelike gebiede. Son is in besit van video’s wat die ronde doen van ’n paar mans met maskers op wat vreesloos in die strate van Katanga loop. Rondgeslinger In een van die video’s sê iemand met ’n loudspeaker aan die gangsters: “16 Brakkies, hier is ons – kom face ons. Julle bekruip julle targets in die bosse van agter af. Julle is cowards, julle is vuilgatte. Hoekom kom julle nie nou uit nie? Hier’s vir julle ’n real challenge.” Hakeem Vencencie, wat gehelp het om die optog te reël, sê hy is bewus daarvan dat vuurwapens oop en bloot rondgeslinger is. Hy sê hy stem nie daarmee saam nie. Vencencie weet ook van die video’s, maar sê hy het nie beheer gehad oor die 60 voertuie wat in die konvooi was nie. “Iemand het my genader om deel van die konvooi te wees. “Ek het by die Gelvandale Track en oor die radio vir die mense die voorwaardes van die optog gegee. Dit was dat ons die traffic law moes nakom en dat daar geen oop vuurwapens is nie. “Die Gelvandale-polisie het ons daar ondersteun, maar dis in Bethelsdorp waar ons teë­spoed gekry het en aangesê is om die konvooi te divert,” verduidelik Vencencie. “Die skietery kom al jare aan en die gemeenskap is gatvol. Dit (die konvooi) het ’n impak gemaak en ons het ons point across gekry.” Inwoners is al so skrikkerig vir skietery dat hulle volgens Vencencie onder tafels wegkruip wanneer ’n kar backfire omdat dit soos skote klink. Sekuriteitsmaatskappye het ook aan die konvooi deelgeneem. Gedurende die optog was geen gangsters glo in sig nie. Kol. Priscilla Naidu, ’n polisiewoordvoerder, sê die polisie is bekommerd oor die video clip waarin inwoners in die strate loop met megaphones en vuurwapens. “Die polisie het sedert die video gepost is die egtheid van die clip ondersoek en ’n saak geopen volgens die Wet op die Regulering van Byeenkomste (Wet 205 van 1993). “Daar word beweer dat ’n konvooi van burgers op Sondag 26 Mei omstreeks 14:00 deur die strate van Gelvandale (polisiëringsgebied) beweeg het en vuurwapens rondgeslinger het. Tragiese “Polisiebeamptes het die konvooi gestop toe hulle Uitbreiding 31 in Bethelsdorp binnegegaan het. “Die polisie het hulle opgebreek.” Die polisie waarsku gemeenskapslede dat hulle nie above the law is nie en dat sulke optrede gelyk is aan intimidasie, wat tragiese gevolge kan hê. “Enige optogte moet binne die wet gehou word. Optrede soos dié verhinder konstruktiewe en betekenisvolle engagement met gemeenskapsleiers en inwoners. “Die SAPD sal nie wetteloosheid toelaat nie.” Naidu sê voorts die saak gaan ondersoek word en diegene wat die wet oortree het, sal hof toe geneem word. Oor rumours dat lede van die organisasie People Against Drugs and Violence ook aan die konvooi deelgeneem het, sê ’n voormalige lid Padav bestaan nie meer nie en was daarom nie in die konvooi nie. 