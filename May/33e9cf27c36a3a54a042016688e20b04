DIE 50,23 m hoë beeld van ’n Katolieke heilige in die Filippyne het die Guinness-wêreldrekord vir die hoogste bamboesstandbeeld oortref. Guinness-rekords sê die standbeeld van St. Vincent Ferrer in die gebedspark van Bayambang is amptelik gemeet en word erken as die hoogste gesteunde statue van bamboes. Dit het ’n jaar en ’n half geneem om op te rig. Dit bestaan uit 22 626 bamboespanele en weeg 60 ton! St. Vincent Ferrer is die stad se beskermheilige. – UPI