DIE Stad Kaapstad haas hom om te deal met ’n nuwe plaag – die stompkopkewer. Dr. Trudy Paap van die Instituut vir Bosbou- en Landbou-biotegnologie (Fabi) in Pretoria het dié kewer eerste in KwaZulu-Natal geïdentifiseer. Die kewer het intussen na Kaapstad versprei. Marian Nieuwoudt, burgemeesterskomiteelid vir ruimtelike beplanning en omgewingsake, sê: “Die eerste waarneming is op 3 April 2019 in Somerset-Wes bevestig.” Die kewer kom van Asië en het ’n simbiotiese verhouding met ambrosia-swamme, wat in bome ingeënt word. Dié plaag is dodelik vir die bome. – News24