DAVID Mabuza, adjunkpresident van die ANC, het Vrydag met die party se integriteitskomitee vergader. Cyril Ramaphosa is die dag daarna as president van die land ingehuldig. Middel verlede week is berig Mabuza het gevra sy inhuldiging as lid van die Nasionale Vergadering moet uitgestel word. Dít kom weens bewerings dat hy die party se naam in oneer gebring het. Getrap Alles het begin toe die ANC se integriteits­komitee verlede Maandag op ’n vergadering van die nasionale uitvoerende komitee ’n verslag voorgelê het. Daarna het Mabuza die briek getrap. In ’n ANC-verklaring staan: “Die adjunkpresident het aangedui hy wil graag ’n geleentheid hê om die integriteits­komitee oor hierdie bewerings te spreek.” Volgens City Press is Mabuza Vrydag ingelig waarom sy naam geflag is. Gwede Mantashe, nasionale voorsitter van die ANC, het ook Vrydag voor die komitee verskyn om sy naam skoon te kry. – News24