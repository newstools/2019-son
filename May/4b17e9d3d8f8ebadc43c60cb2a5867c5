DIT is Saterdag weer tyd vir die jaarlikse skole-rugby-derbywedstryd wat Uitenhage tot stilstand bring. Die Hoërskool Die Brandwag sal op sy tuisveld in ’n FNB Classic Clash-wedstryd teen die HTS Daniel Pienaar (DP) te staan kom. Die tuisspan het in onlangse tye dié derby-wedstryde oorheers, maar dit is elke slag ’n klipharde en opwindende wedstryd. DP het in 2012 laas gewen en Die Brandwag sal weer as die gunsteling op die veld draf. Laas naweek het DP met ’n sege oor Otto du Plessis voorberei. DP het met 45-18 gewen. Die uitslae sedert 2006 is: 2006: Daniel Pienaar wen 31-16 2007: Daniel Pienaar wen31-21 2008: Die Brandwag wen22-14 2009: Die Brandwag wen35-10 2010: Die Brandwag wen18-13 2011: Die Brandwag wen11-5 2012: Daniel Pienaar wen28-23 2013: Die Brandwag wen17-15 2014: Die Brandwag wen10-9 2015: Die Brandwag wen31-8 2016: Die Brandwag wen17-12 2017: Die Brandwag wen55-10 2018: Die Brandwag wen26-10