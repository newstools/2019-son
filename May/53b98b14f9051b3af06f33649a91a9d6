HALEY Ward is die Nelson Mandela-universiteit (Madibaz) se muurbal-ster. Ward kry binnekort die geleentheid om haar peil te beproef teen die land se beste squash-spelers. Sy sal volgende week deelneem aan die PSA Closed­ Satellite-muurbaltoernooi by Londt Park in Port Elizabeth. Hoewel die squash extravaganza by Stella Londt Park ’n week lank duur, word wedstryde eintlik net van 7 tot 9 Junie gespeel. ’n Aantal professionele spelers sal ook deelneem. Spanmaats Benewens die PSA-toernooi sal die Londt Park-Ope ook gespeel word. Ward se spanmaats is die Madibaz Bianca Brown en Dani Shone. Altesaam 16 manspelers van die Madibaz sal deelneem. Daar is wel ander plaas­like topspelers, insluitend van die Madibaz se ligaspanne, maar hulle moet maar tevrede wees daarmee om aan die Ope deel te neem. Die Madibaz se top-speler en afrigter, Jason le Roux, sê dié toernooi is die ideale geleentheid vir die varsity-spelers om hulself te beproef.