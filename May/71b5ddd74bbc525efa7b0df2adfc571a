Son het aan van die politieke partye vyf vrae, hier is hoe Melikhaya Xego, Wes-Kaapse EFF-voorsitter geantwoord het: Watter persentasie van die vote hoop jy jou party sal kry? Ons mik
vir niks minder as 10% nie. Wat maak dat jy bo die ander partye uitstaan? Ons
waardes behels grondonteiening sonder vergoeding en die nasionalisering van ekonomies
strategiese belange soos banke. Ook gratis gedekoloniseerde gehalte-opvoeding
en die opbou van ekonomiese infrastruktuur op ’n manier wat jobs sal skep vir
ons mense. As jy en jou party aan bewind kom, wat sal jy binne die eerste 100 dae
instel? Die
sleutelkwessie in die Wes-Kaap is grond. Ons sal eers kyk na uitsettings. Dit
maak nie saak of jy op die platteland of in die stad woon nie. As jy nie wen nie en op die opposisiebanke beland, wat is die dinge
waarvoor jy die provinsiale regering verantwoordelik sal hou? Die swak
gesondheidsdienste is nog ’n punt waaroor ons baie sal baklei. Nóg ’n kwessie
is rassisme. Die Wes-Kaap is tot die mees rassistiese provinsie in die land
verklaar. Dan is die skepping van werksgeleenthede en die uitroei van korrupsie
ook groot kwessies. As geen party die vereiste 51% kry om te regeer nie, met wie is jy
bereid om ’n koalisieregering te vorm? Ons sal
nié ’n koalisie met die DA óf VF+ vorm nie. Die DA het gesê hy wil die EFF uit
die Wes-Kaap hou.  