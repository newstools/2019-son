MAURICIO Pochettino, die bestuurder van Tottenham Hotspur, het sy span as superhelde geloof ná hulle met 'n merkwaardige terugvegpoging die eindstryd van die Champions League behaal het. Spurs het drie doele in die tweede helfte aangeteken in die tweede been van hul halfeindstryd teen Ajax Amsterdam om die wedstryd 3-2 te wen. Hoewel die telling oor albei bene met 3-3 gelykop is, dring die Londense klub deur op die away goal-reël. Lucas Moura het in die doodsnikke van die wedstryd sy driekuns aan doele voltooi Spurs kom nou op 1 Junie in die Wanda Metropolitano-stadion, die tuiste van Atletico Madrid, teen Liverpool in die eindstryd te staan. Pochettino se manne was rustyd met 2-0 agter en dit het gelyk of dit 'n uitgemaakte saak is dat Ajax die eindstryd sal haal. Die Argentyn se meesterskuif om die lenige Spanjaard, Fernando Llorento, aan die begin van die tweede helfte op te bring het egter die wedstryd op sy kop gedraai. Ajax se verdedigingslyn het geen antwoord gehad op Spurs se taktiek om die bal elke keer op Llorente te speel nie. Die doelwagter, Hugo Lloris, verdien ook 'n pluimpie. HY het Spurs op verskeie kere in die wedstryd gehou met belangrike saves naby die einde van die wedstryd. Pochettino het aan Sky Sports gesê die halfeindstryd was een van die belangrikste aande in sy lewe. "Dis moeilik om my gevoelens te beskryf," het 'n emosionele Pochettino ná die wedstryd gesê. "Ek het voorheen al gesê my spelers is helde. Nou is hulle superhelde. Die belangrikste ding is om hulle nou geluk toe te wens. Hulle het sokker ge-own. Hulle het die job gedoen." Pochettino sê om die eindstryd te haal is na aan 'n wonderwerk. "Niemand het aan die begin van die seisoen in ons geglo nie, maar ons het verdien om (Woensdagaand) te wen en daar te wees. 