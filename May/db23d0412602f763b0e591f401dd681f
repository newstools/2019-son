GEEN plek vir korrupsie nie. Dít is die belofte wat Oscar Mabuyane, nuwe premier van die Oos-Kaap, gemaak het kort nadat hy Woensdag in die provinsiale wetgewer in Bhisho in sy nuwe job ingehuldig is. Hy replace die voormalige premier van die Oos-Kaap, Phumulo Masualle, wat sedert 2014 aan die stuur van sake in die provinsie was. Woensdag het Mabuyane hom as ’n nuwe besem voorgedoen wat als wat sleg is, wil wegvee. “Ek het ’n boodskap vir die mense wat nie bereid is om die gewone mens eerste te stel nie. Die sesde term of government is ongelukkig nie vir julle nie.” Mabuyane sê van nou af sal slim denke en oplossings vir die daaglikse probleme en uitdagings van die inwoners van die Oos-Kaap voorkeur kry bo die verskonings om swak performance op te cover. “Daarmee saam is daar in dié nuwe hoofstuk geen plek vir korrupsie nie. Almal wat by korrupsie betrokke is, sal antwoorde moet gee.” Hy sê die gespesialiseerde eenheid teen korrupsie, wat onlangs op die been gebring is, sal uitgebrei word na die Oos-Kaap. Ander issues bo-aan Mabu­yane se to-do list is om die yslike infrastruktuur backlog te tackle, sowel as om seker te maak dat staatsamptenare reg is om te werk. “Een van ons hoofprioriteite is om seker te maak ons kry die basics reg. Ons moet seker maak dat diegene wat staatsposte beklee, presies weet wat van hulle verwag word.” Hy wil ook ’n punt daarvan maak om seker te maak dat staatsadministrateurs die ruimte het om hulle jobs te doen. “Ons kan nie ’n situasie hê waar 50% van ons workforce op sick leave is nie. Ons kan nie R700 miljoen verloor deur mense wat siek is nie. “Ja, ons moet die staatsamptenare gee wat hulle toekom, maar mense moet ook verstaan hulle is by die werk om te werk. “Ons sal ’n zero tole­rance-houding inneem teenoor lakse houdings onder staatsampte­nare.” Mabuyane meen die provinsie benodig ’n capable workforce en die regering moet ’n omgewing van problem-solving skep vir sake-eenhede om te thrive. Daar word beplan om industriële areas in die provinsie te laat herleef in samewerking met die departement van handel en nywerheid. “Ekonomiese ontwikkeling is belangrik. Dit beteken dat die oorvertroue op die motorsektor gediversifiseer moet word, wat beteken dat ons kapasiteit in die provinsie het.” Hy beplan verder om metro’s soos die Nelson Mandelabaai in ’n internasionale toeriste-attraksie te omskep, sowel as om belangrike projekte soos die Mthombo-olieraffinadery te fast-track. “Ons sal ook meer steun bied vir munisipaliteite waar daar groot uitdagings is met dienslewering aan die inwoners.” Mabuyane beplan om volgende week sy provinsiale uitvoerende raad bekend te stel nadat president Cyril Ramaphosa sy nasionale kabinet aangekondig het. Ander ANC-diknekke wat Woensdag beëdig is, sluit in Helen Sauls-August as speaker, Mlibo Qoboshiyane as adjunk-speaker, Loyiso Magqashela as hoofsweep en Kholiswa Fihlani as adjunkhoofsweep. Die DA, die amptelike opposisie in die Oos-Kaap, het 10 verteenwoordigers in die wetgewer. Hulle is Bobby Stevenson (hoofsweep), Nqaba Bhanga, Yusuf Cassim­, Marshall­ von Buchenroder, Vicky Knoetze, Retief Odendaal, Jane Cowley, Nomvano Zibonda, Edmund­ van Vuuren en Sanele Magaqa.