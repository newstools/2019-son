DIE hele wêreld, behalwe Man United, Man City, Everton en natuurlik Spurs, het ’n soft spot vir Liverpool en wil hê hy moet sukses vermag vir sy ongelooflike vertonings dié seisoen. Jürgen Klopp, bestuurder, en sy Reds is ook ’n tweede keer agtereenvolgens in ’n eindstryd van die gesogte klubkompetisie. Dié keer pak die Merseysiders hulle mede-Engelse Premier­liga-span Spurs – met sy hoog aangeslaande bestuurder van Argentinië, Mauricio Pochettino. Spurs reken hulle staan ’n beter kans noudat hulle kaptein, Harry Kane­, weer fiks is. Die Reds is oortuig hulle verdien die titel nadat hulle die liga-titel net-net misgeloop het. ’Pool fans moet onthou niemand het ’n goddelike reg op sukses nie, en ’Pool is g’n uitsondering nie. Spurs sal wel alles in hulle vermoë doen om ’Pool te keer.