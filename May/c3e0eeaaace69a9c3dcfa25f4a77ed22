WELVERDIENDE erkenning word gegee aan die manne en vroue in die verpleegwêreld wanneer Internasionale Verpleegstersdag vandaggevier word. En dis veral student-verpleegsters wat ’n stewige fondament in versorging bou. Shannon Nell, direkteur van verpleging en opvoeding by Netcare, sê die verpleegsters wy hulle lewe aan ’n beroep in verpleging. Pasiënte “Dit is bevredigend dat studente-verpleegsters by Netcare Education’s Faculty of Nursing and Ancillary Healthcare (FNAH) se kampusse wys hulle gee om. “Ook dat hulle die pa­siënte se needs verstaan en kwaliteit-versorging wil gee,” verduidelik Nell. Internasionale Verpleegstersdag word wêreldwyd gevier om erkenning te gee aan professionele verpleegsters en die werk wat hulle doen. Dis ook Florence Nightin­gale se geboortedag. “Die mense wat verpleging as ’n beroep gekies het, is die ligdraers vir diegene wat soek na die beste in kliniese versorging en effektiewe gesondheidsorg.” Nell sê die kuns en wetenskap vir verpleging kom met ervaring en lewenslange toewyding om te leer. “Ons oorbruggingskursus vir studente – by vyf kampusse van FNAH regoor die land – maak reeds ’n groot bydrae om nuwe maniere te kry om beter gesondheid te lewer. “Dit gee klaar ’n geloofwaardige fondament vir verpleegsters van die toekoms,” voeg Nell by. Eerstejaarstudente op die oorbruggingskursus by die kampus van Netcare Education Western Cape in samewerking met eDeaf doen ’n projek om kommunikasie met pasiënte te verbeter. eDeaf bemagtig dowe volwassenes deur opleiding. Toy Vermaak, bestuurder van Netcare Education’s FNAH, sê die studente het self die inisiatief geneem om dowe mense in die gemeenskap te help. Omgee “Die groep se taak bestaan daaruit om mense wat doof of hardhorend is te help en te kyk watse hindernisse daar is om af te breek,” verduidelik Vermaak. “Netcare wil juis die omgee vir mense by die studente inprent.”