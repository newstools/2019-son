COPS van Houtbaai het twee verdagtes weens die kaping van ’n voertuig gearresteer. Volgens ’n polisiewoordvoerder, Siyabulela Malo, het die cops gehoor van ’n voertuig wat Woensdag in Victoriastraat in Houtbaai gehijack is. Die cops het die voertuig in Hangberg opgemerk en dit agternagesit. “Daar was vier mense in die kar. Die kar het oor ’n rooi lig gery en ’n ongeluk veroorsaak,” sê Malo. “Die insittendes het uitgespring, op die polisie begin skiet en weggehardloop.” Besit Die polisie het twee verdagtes (18 en 30 jaar oud) gearresteer en die ander twee het weggekom. Die twee mans word aangekla van die besit van ’n gesteelde voertuig, die besit van dwelms en die besit van ’n vuurwapen en ammunisie. Hulle sal in die Wynberghof verskyn sodra hulle aangekla word.