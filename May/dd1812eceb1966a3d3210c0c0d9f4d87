SEWE mense is Sondagaand in afsonder­like skietvoorvalle in Nyanga en Khayelitsha afgemaai. ’n Provinsiale taakspan, wat uit verskillende speurders bestaan, is saamgestel om die moorde te ondersoek. In die eerste voorval, wat omstreeks 21:42 by site B in Khayelitsha plaasgevind het, is ’n 28-jarige doodgeskiet en 13 ander gewond. Die voorval het by ’n tavern plaasgevind toe onbekende mans die plek binnestorm en begin losbrand het. Binnestorm In ’n ander voorval Maandag 03:40 is ’n man (25) doodgeskiet en vier ander gewond. Die skietery het ook by ’n tavern in Harare gebeur toe gewapende mans die plek binnestorm. Vyf mense is Sondagaand in Samora Michel in drie verskillende skietvoorvalle afgemaai. ’n Sesde een is gewond. Volgens die cops is die slagoffers nie van hulle besittings beroof nie en word roof as motief uitgeskakel. Enige persone met inligting kan kol. Joseph Komani gerus by 064 752 1423 bel.