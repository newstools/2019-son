DIE gemol om plekke in volgende jaar se Superliga B van Westelike Provinsie-klubrugby raak vuurwarm. Masiphumelele, die voorloper in die City League, kan sy aanslag op ’n plek onder die boonste ag kwalifiseerders versterk deur Progress môre te klop. Met die Kaapse Skiereiland-Universiteit vir Tegnologie (KSUT) op ’n loslootjie, kry Peninsula die geleentheid om sy voorsprong in die Southern League te rek. Peninsula pak Rocklands in ’n wegwedstryd. In die Northern League is sake gelyk met drie spanne (Blakes, Sir Low­rians en Eersterivier) op 20 punte. Al drie spanne sal hulle kragmetings ten alle koste wil wen om sake interessant te hou. City League Temperance-Cities t Polisie, Progress t Masiphumelele. Southern League Silverleaf t Retreat, Rocklands t Peninsula, Lagunya t Noordelikes, Bishop Lavis t Atlantis. Northern League Whistling Wheels t Delft, Sir Low­rians t Stellenbosch Corona­tions, Eersterivier t Van der Stel-Evergreens, Blakes t Windmeul United, Albions t Khayelitsha. Simonsberg-liga Phizantekraal t Gordon Leopards.