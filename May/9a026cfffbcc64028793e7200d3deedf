’N TAALKWESSIE het gister amper daartoe gelei dat Sergio Slabbert sy lawyer, adv. Xolile Bodlo, in die pad steek. Slabbert het die hof gister meegedeel Bodlo verstaan glad nie Afrikaans nie. Volgens hom was dit vir hom vreemd dat Bodlo hom in hulle konsultasie gevra het om self die verklarings wat in Afrikaans geskryf is, te lees. Johan van der Spuy van die regshulpraad in die Baai het kort hierna aan die hof gesê die raad het Bodlo op short notice aangestel. Hy het gesê die raad het in dié stadium nie ’n enkele Afrikaanssprekende regspraktisyn beskikbaar nie. Volgens Van der Spuy het elke beskuldigde die reg op regsverteenwoordiging in die taal van sy of haar keuse. Ondervinding Hy het egter bygevoeg dat die raad nie gaan toelaat dat beskuldigdes aan hom voorskryf nie omdat dit deesdae ’n tendens raak – en dit moet stopgesit word. Hy het gesê die hof beskik oor tolke met meer as 30 jaar ondervinding. Volgens Van der Spuy moet die beskuldigde andersins ’n privaat prokureur aanstel of homself verteenwoordig. Slabbert wou ook by die hof weet hoe Bodlo in kruisondervraging gaan deal met verklarings wat in Afrikaans geskryf is. Hierop het waarnemende regter Vinesh Naidu gesê die tolk sal dit vertaal. Besluit Naidu het aan Slabbert gesê as hy dink Bodlo vra vrae wat nie in lyn is met sy instruksies nie, moet hy die hof meedeel. Slabbert het hierna besluit om nie Bodlo se mandaat te beëindig nie.