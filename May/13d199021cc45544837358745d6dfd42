DAAR is nog net twee krieket­wedstryde oor in die Indiese Premierliga (IPL) vanjaar en ses Suid-Afrikaanse spelers is nog be­trokke. Vandag kom die Chennai Super Kings (CSK) teen die Delhi Capitals te staan. Twee Proteas, Faf du Plessis en Imran Tahir, was uitblinkers vir die CSK in dié reeks. Hulle behoort albei in die span te wees wat die Delhi Capitals sal pak. Chris Morris en Colin Ingram is die Suid-Afrikaners in die Capitals-groep. Hulle het die laaste wedstryd misgeloop. Deurgedring ’n Mens sal dus moet wag en sien of hulle vandag ingespan sal word. Die Mumbai Indians het reeds Sondag in Hyderabad na die IPL-eindstryd deurgedring. Hulle sal die wenner van die wedstryd vandag pak. Quinton de Kock, die Proteas se paaltjiewagter-kolwer, is ’n staatmaker vir die Mumbai Indians. Hy is sover die enigste Suid-Afrikaner wat beslis in die eindstryd sal speel. Beuran Hendricks is ook nog by die Mumbai Indians, maar hy sal heel waarskynlik nie speel nie. ) TV-uitsending 16:00 op SuperSport 2.