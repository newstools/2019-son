NOG twee mans van die Baaise noordelike gebiede het hulle lewe in bendegeweld verloor. Kol. Priscilla Naidu, polisiewoordvoerder, sê die voorval het Dinsdag 17:50 in Hibiscusstraat in Uitbr. 31, Bethelsdorp, gebeur. Vier vriende het op ’n veld by die munisipale substasie gestaan toe twee onbekende mans hulle genader het. Weggehardloop Naidu sê soos hulle nader aan die groep gekom het, het die mans albei vuurwapens uitgehaal en op hulle begin skiet. Austin Tembula (20) is noodlottig in die kop geskiet, terwyl Fernando Asia (27) noodlottig in die kop en gesig getref is. Die twee ander mans het ongedeerd weggehardloop. “Die slagoffers se vermeende bende-affiliasie is die Goodfellas. Die provinsiale bende-ondersoekeenheid ondersoek twee moordsake en twee sake van poging tot moord,” voeg Naidu by.