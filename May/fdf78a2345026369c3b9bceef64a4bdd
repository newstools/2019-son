SET-PIECES en aerial attacks – hoe om te verdedig en hoe om daarvan te score, was nog nooit Suid-Afrikaanse sokker se sterk punt nie. Dis ook wat Suid-Afrika se o. 20- nasionale span Saterdag teen Argentinië in ’n sekere mate gekelder het. Dit was in sy aanvangswedstryd van groep F se o. 20-Wêreldbeker-toernooi wat Donderdag in Pole begin het. Die Suid-Amerikaners se telling van 5-2 teen die Amajita is ’n bietjie vleiend omdat die span van Afrika sy man goed gestaan het in patches. In Suid-Afrika se verdediging het ’n omstrede penalty-besluit teen een van die toernooi se gunstelinge ook nie sake gehelp nie. Die VAR het ongelukkig teen Suid-Afrika getel toe die ref beweer het Givemore Khupe­ het Argentinië se striker Cristian Ferreira in die doelgebied neergevel. Keenan Phillips se kliniese kopskoot het Suid-Afrika gelyk laat trek met die telling 1-1 teen rustyd. Dié boorling van Mitchells Plain het egter van hero na zero gegaan. Sy rooi kaart laat in die game het hulle vertoning in die tweede helfte opgesom: Dit was ’n bitter realiteit wat hulle op die ken moes vat. Maar nie alles is verlore vir Thabo Senong, afrigter, en sy troepe nie. Behalwe dat die top-spanne in elke groep tot die uitkloprondes deurdring, is daar nog ’n kans om by die agterdeur in te glip. Dis omdat die vier beste derde plekke ook beloon sal word met ’n plek in die volgende ronde. Les opsê Dis juis waarom môre se stryd teen Suid-Korea in ’n groot mate SA se lot sal bepaal. Sou die Amajita hulle vertoning van die eerste helfte teen Argentinië kan herhaal, en 90 minute speel en konsentreer, kan hulle die span van Asië beslis laat les opsê.