SORRY. Dié blad sal mos nie ’n entertainment-blad wees sonder nuus van my favourite mens nie. Kim Kardashian (38) wil ’n tweede tronkvoël hulle vlerke help sprei. Verlede jaar het die reality TV star mos The Orange One oortuig om Alice Marie Johnson te pardon. Dié ouma (63) het life gekry vir drug trafficking. Nadat Johnson vry­gelaat is, het pres. Donald Trump ook dokumente onder­teken wat gelei het tot ’n moewiese verandering in die wette rondom die criminal jus­tice system. En nou het Kim aangekondig sy het die vryheid bewerkstellig van ene Jeffrey Stringer, ’n low-level drug offender wat al langer as twee dekades in die tronk is. Sy het ’n foto van die ou saam met sy familie gepost. Die celebrity voel Stringer het reeds heeltemal te lank gesit. Sy is net bly hy kan nou weer by sy geliefdes wees. Volgens TMZ is Stringer geklap vir drug possession, maar hy is lewenslange tronkstraf opgelê omdat hy twee vorige veroordelings gehad het. Hulle noem dit die Three Strikes-wetgewing. Terugtrek Anyway, wat ek nie geweet het nie, is dat Kim besig is met haar apprenticeship by ’n law firm in San Francisco en sy wil volgende jaar haar bar exam aflê om ’n regte, egte lawyer te word. Wel, as dit die whole truth and nothing but the truth so help me God is en nie ’n publicity stunt nie, moet ek sekerlik elke lelike woord terugtrek wat ek deur die jare van haar gesê het ...