DIE voormalige Manchester City-speler Yaya Touré sê dis sommer snert dat hy binnekort gaan uittree. Touré het nog verlede jaar vir die Griekse span Olympiacos uitgedraf, maar was as pundit vir Sky Sports langs die veld toe sy oud-spanmaats Sondag back-to-back champions geword het. Volgens sy agent het die 36-jarige Touré van die Ivoorkus besluit om die pas afgelope seisoen sy laaste een te maak. Toe City egter Sondag as Engelse Premierliga-wenner gekroon is, het Touré gesê: “Uitgetree? Nooit nie! Ek sal aanhou speel. Daar was nou al so baie rumours oor my toekoms in sokker, maar dis tyd om dinge op te klaar. “Sokker is iets onbeskryfliks. Ek speel al van jongs af en ek gaan aanhou speel. “Wanneer dit tyd is om te retire, sal ek dit amptelik maak. Niemand kan mos namens my wil kom praat nie."