THERESA May sal op 7 Junie as Britse eerste minister bedank. Sy het Vrydagoggend voor Downing­straat 10 gesê sy’t alles in haar vermoë gedoen om Britse LP’s te oortuig om haar deal vir Brexit (uittrede uit die Europese Unie) te steun, maar vergeefs. “Dis nou vir my duidelik dat dit in die belang van die land is dat ’n nuwe eerste minister daardie poging moet lei,” meen sy. En dis ’n kwessie van “diepe teleurstelling” dat sy Brexit nie kon lewer nie. Die verkiesing van haar opvolger vind op 10 Junie plaas. – Bloomberg