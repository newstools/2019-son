DIE ANC-geaffilieerde South African National Civic Organisation (Sanco) wil hê die nasionale leierskorps moet by die provinsiale leierskorps ingryp nadat Maurencia Gillion se skorsing opgehef is. Die provinsiale uitvoerende komitee het Vrydagaand op ’n vergadering besluit Gillion se skorsing is oor. Son het laas week berig Gillion is Woensdag geskors in verband met ’n skenking van R1 miljoen wat die party voor die verkiesing van die media­magnaat dr. Iqbal Survé ontvang het. Sy het glo versuim om die geld terug te gee aan Survé, al was dít die waarnemende provinsiale voorsitter, Khaya Magaxa, se opdrag. Bongikhaya Qhama, die Wes-Kaapse voorsitter van Sanco, het gesê: “Die beweringe van die misbruik en die verdwyning van geld binne die provinsiale leierskorps wek baie kommer. “Veral omdat hulpbronne vir die onlangse algemene verkiesings desperaat nodig was. Daar is ’n indruk by die publiek dat die Wes-Kaapse ANC besig is met skelmstreke.” Dennis Cruywagen, die Wes-Kaapse woordvoerder van die ANC, sê van die geld kom kort nadat Survé dit as ’n geskenk het na die ANC se strukture gestuur het om te help met kos vir die vrywillige werkers by die verkiesing. Volgens hom het van die geld oorgebly. Die party krap nou kop om die volle bedrag weer bymekaar te kry sodat dit aan Survé teruggegee kan word. Volgens hom het Magaxa en sewe ander lede Vrydagaand se vergadering verlaat nadat Magaxa besluit het om dit te verdaag. Verteenwoordig Cruywagen het gesê die ANC in die Wes-Kaap is toegewyd aan eenheid, hoewel daar pogings is om verdeeldheid te saai. Intussen gaan Gillion en Edward Njadu die party in die nasionale raad van provinsies verteenwoordig. Comrades wat op pad na die provinsiale wetgewer is, is Cameron Dugmore (leier), Lulama Mdingi (voorsitter), Pat Lekker (hoofsweep) en Mohammed Khalif Sayed (onderhoofsweep). Ebrahim Rasool (voormalige premier en leier van die verkiesingsveldtog), A­ndile Lili (voormalige raadslid en strontgooier) Mesuli Kama, Pat Maran (Boland-streekvoorsitter), Danwell Smith, Rachel Windvogel en Nomi Nko­ndlo sluit by hulle aan. Nuwe lede van die nasionale en provinsiale parlement word na verwagting môre 10:00 ingehuldig.