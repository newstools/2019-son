DIE DA-raadslid van Delft, Roxanne Moses, het dié week bedank om, soos sy dit stel, ’n nuwe journey aan te durf. Moses, wat al die afgelope ag jaar ’n councillor is, sê aan Son haar bedanking het niks met politics te doen nie. Sy verduidelik: “Ek het ’n baie goeie geleentheid gekry om ’n nuwe reis aan te durf en ek het dit aanvaar. “My besluit om te bedank het niks te doen met wat binne die raad óf die subraad gebeur het nie. “Ek het die geleentheid gekry en dit aanvaar. Dit is al. Die geleentheid is steeds in die regering waar ek gaan werk.” Mis Moses bedank almal met wie sy saamgewerk het vir hulle harde werk en samewerking deur die afgelope ag jaar. Sy sê: “Ek gaan die mense van Delft en Blikkiesdorp baie mis. “Ek bly steeds ’n raadslid tot die einde van die maand. “My hoop en wense is dat daar na die mense se nood omgesien word.” Die speaker, Dirk Smit, het Moses se bedanking bevestig. Smit sê: “Sy (Moses) het Maandag bedank, maar sy bly ’n raadslid tot die einde van die maand. “ ’n Raadslid hoef nie redes te gee vir ’n bedanking nie. “Haar bedankingsbrief is in my kantoor en ek sal dit op die einde van die maand prosesseer.”