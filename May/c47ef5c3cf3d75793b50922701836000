SIYA Kolisi sukkel tans met ’n kniebesering en gaan vanjaar geen verdere rol in die Stormers se Superrugby-veldtog speel nie. Dít is die slegte nuus wat Robbie Fleck, afrigter van die Stormers, gister met die aankondiging van sy span vir môre se kragmeting met die Lions op Ellispark in Johannesburg gedeel het. Benewens Kolisi, gaan sy Bok-spanmaat Pieter-Steph du Toit vir drie weke met ’n skouerbesering buite aksie wees. Fleck verwag dat Du Toit ten minste vir die game teen die Sharks op Nuweland beskikbaar sal wees. Die Kapenaars gaan dus die Lions met ’n splinternuwe lostrio van Sikhumbuzo Not­she, Johan du Toit en Jaco Coetzee moet aandurf. Marno Redelinghuys gaan sy debuut van die bank af maak. Intussen het die Lions hulle Springbok-losskakel, Elton Jantjies, gedrop omdat hy glo die spanprotokol oortree het. Shaun Reynolds sal in die plek van Jantjies ingespan word, terwyl Ross Cronjé terug­ sal wees op sy pos in die nr. 9-trui in die plek van Nic Groom. Die spanne is: LIONS – Andries Coetzee, Courtnall Skosan, Lionel Mapoe, Harold Vorster, Aphiwe Dyantyi, Shaun Reynolds, Ross Cronjé, Kwagga Smith, Vincent Tshituka, Cyle Brink, Marvin Orie, Stephan Lewies, Carlu Sadie, Malcolm Marx(k), Dylan Smith. BANK: Jan-Henning Cam­pher, Sti Sithole, Johannes Jonker, Reinhard Nothnagel, Marnus Schoe­man, Hacjivah Dayimani, Nic Groom, Tyrone Green. STORMERS – Damian Willemse, Seabelo Senatla, JJ Engelbrecht, Damian de Allende, Dillyn Leyds, Josh Stander, Herschel Jantjies, Sikhumbuzo Notshe, Johan du Toit, Jaco Coetzee, Cobus Wiese, Eben Etzebeth, Wilco Louw, Scarra Ntubeni, Steven Kitshoff (k). BANK: Chad Solomon, Corné Fourie, Frans Malherbe, Ernst van Rhyn, Marno Redelinghuys, Justin Phillips, Jean-Luc du Plessis, Dan Kriel.