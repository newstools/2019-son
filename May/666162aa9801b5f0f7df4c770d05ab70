ALEXANDROS Paterimos, die gay man wat Crusaders-spelers van homofobiese gedrag beskuldig het, wag nog steeds op video footage om sy klagtes te bewys. Die voorval het glo laas Saterdagaand by ’n McDondald's in Long Street in Kaapstad plaasgevind. Die Crusaders het laas week teen die Stormers op Nuweland gespeel. Paterimos voer aan dat hy en ’n vriend binne die McDonald's opgelet het hoe die Crusaders-spelers en sekere bestuurslede aanmerkings gemaak het. Hulle het toe die spelers genader om te vra wat hulle probleem is. Daar is selfs ’n video van die voorval gedeel, maar daar kan nie eintlik daarin vasgestel word waaroor die hele gestryery gegaan het nie. Die enigste video wat glo meer oor die voorval kan vertel is McDonald's se CCTV, maar die franchise weier om dit aan Paterimos te oorhandig. "Ons wag nog op die CCTV footage!!!,”’ het Paterimos op sy Instagram account geskryf. “McDonald’s weier om om dit te gee sonder dat daar ’n polisiebeampte teenwoordig is en ongelukkig is ons law enfocement baie stadig op die oomblik.” George Bridge is glo een van die spelers wat van homofobie beskuldig word. Richie Mo’unga is ook in die sop vir ‘n voorval wat in Preotria plaasgevind het. Die Crusaders-losskakel het glo drank op ’n vrou uitgespoeg en haar ook aan die boud geknyp. Die Nieu-Seelandse Rugbyunie en Crusaders het saam besluit om ondersoek na die voorvalle in te stel.