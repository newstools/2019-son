DIE kragmeting tussen die Madibaz en Kruisfontein Unit­ed se rugbyspanne sal die kollig die naweek in die Oostelike Provinsie se Superliga steel. Kruisfontein is pragtig op dreef en het sy laaste drie wedstryde almal gewen deur meer as 50 punte aan te teken. Dié span van Humansdorp sal egter môre in Port Elizabeth deeglik deur die studente op die veld by die Suid-kampus getoets word. Onoorwonne Dié wedstryd is ’n sleutelstryd in afdeling B, die afdeling waarin Progress van Uitenhage die pas aangee. Progress speel weg van die huis teen African Bombers en ’n harde kragmeting wag. Progress is wel die gunsteling om onoorwonne te bly. United Barbarians be­hoort met ’n oorwinning oor Jeffreysbaai hulle kontak met die voorlopers te behou. In afdeling A sal die druk op Gardens (teen Windvogel) en Port Elizabeth Polisie (teen Suburban) wees om nie onverwags in hulle onderskeie wegwedstryde vas te val nie. Die bepalings is (tuisspanne eerste): Afdeling A: Aberdeen t Brumbies; Born Fighters t Trying Stars; Windvogel t Gardens; Suburban t PE Polisie. Afdeling B: Kwaru t Hankey Villagers; United Barbarians t Jeffreysbaai; Madibaz t Kruisfontein; Gelvan Wallabies t Park; African Bombers t Progress; Spring Roses t Despatch. Afskop: 15:30.