DIE bierfirma Natural Light soek ’n betaalde intern om die hele Amerikaanse somer lank bier te drink en daaroor in die sosiale media te skryf. Die “Natty Light Summer Intern” sal by events as brand ambassador optree. Hy moet weeklikse vlogs doen, biernavorsing doen en die handelsmerkbestuurder op hoogte hou van trends in die sosiale media. Die vereistes vir die intern, wat minstens 21 jaar oud moet wees, is onder meer dat hy ’n cool ekstrovert moet wees (maar nie annoying nie) wat die sosiale media ken en memes kan skep. Die firma se deadline vir die ideale kandidaat is 26 Mei. – UPI