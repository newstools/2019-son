JOHN Comitis, Cape Town City se eienaar, beweer hy is in die donker oor Kaizer Chiefs wat sy coach, Benni McCarthy, se dienste jag. McCarthy is tans in Skotland met vakansie ná nog ’n suksesvolle seisoen met die Citizens. City het die MTN8-trofee gewen, asook onder die top-ag spanne klaargemaak. In sterk kontras met City het die Amakhosi ’n nagmerrie-seisoen agter die rug en tot nuwe laagtes gedaal. Dis g’n geheim dat die Glamour Boys van Soweto baie desperaat is om ’n winning coach en die gloriedae terug na die tuiste van die Chiefs, Naturena, te bring nie. McCarthy het ook nog nie ’n nuwe kontrak geteken nie en dit kan dalk vir Comitis slapelose nagte gee. Toe Son Comitis pols of hy kennis dra oor die verwikkelinge, het hy kalm gereageer: “Nee, ek weet nie daarvan nie. Maar dis amper soos as iemand jou land aanval – wat maak jy? Verkoop “Jy kan hulle counter. Dis een manier om hulle weg te hou,” het Comitis verduidelik. Comitis het wel bevestig dat City se woelwater-vleuel Craig Martin, wat sterk gelink word met Orlando Pirates en Mamelodi Sundowns, nie verkoop gaan word in die nabye toekoms nie. “Hy gaan nêrens. Spelers sal net verkoop word as dit in hulle belang is,” het die City-baas uitgewys. “ ’n Skuif oorsee vir ’n klein bedrag is beter as ’n plaaslike skuif vir groot geld.”