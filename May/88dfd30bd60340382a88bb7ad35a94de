MILEY Cyrus het kant gekies tussen die rappers Nicki Minaj en Cardi B. Dié twee het mos steeds beef met mekaar. Die sangeres (onder meer “Wrecking Ball”) het drie nuwe songs uitgereik en dit sommer duidelik gemaak dat sy aan Cardi B se kant is. Sy het Saterdag op BBC Radio 1 se Big Weekend show in Engeland opgetree en “Cat­titude”, “Dream” en “Mother’s Daughter” vir die eerste keer gesing. In “Cattitude” sing sy: “Nicki, ek is lief vir jou, maar ek luister na Cardi.” En soos dinge mos op sosiale media is, het almal op die bandwagon geklim en hulle eie version van die lyrics geskep. Ooghare Een twiet lui: “Miley, ek is lief vir jou, maar ek luister na Billy Ray Cyrus (Miley se derra).” ’n Ander een lui: “Miley, ek is lief vir jou, maar ek luister na Liam Hems­worth (Miley se hubby).” Dis nie die eerste keer dat Miley wys sy het nie baie ooghare vir Nicki nie. Sy het in 2015 onvleiende dinge oor die rapper gesê, en Nicki het dit nie sommer net op die ken gevat nie. Sy het Miley later op die MTV VMA’s ’n teef genoem en gevra of dinge orrait is met haar. Nóg Nicki nóg Cardi B het op Miley se song gereageer.