JJ ENGELBRECHT het al voorheen sukses teen die Crusaders geproe toe hy ’n lid van die Bulls se Superrugby-span was. Saterdag wil hy dit graag ook as ’n Stormer vermag wanneer die Kapenaars die verdedigende kampioen op Nuweland aandurf. Die 30-jarige wat vleuel en senter kan speel, het van 2012 tot 2015 in 65 games vir die span van Pretoria uitgedraf. Hy het laas jaar besluit om na die Kaap terug te keer. Die oudleerder van die Hoërskool Grey in Port Elizabeth het die Springbokke van 2012 tot 2013 in 12 toetse verteenwoordig. Hy meen die Crusaders is ’n span met geen swak plekke in sy mondering nie. Hy sê: “Dit is wat hulle so moeilik maak om te klop. “Hulle voer die basiese aspekte van die spel baie goed uit. “Die Sharks het gewys jy kan hulle met goeie verdediging onder groot druk plaas. Wen “Die Saders het die tempo teen die Bulls gelig, maar ek is seker ons kan die vinnige tempo beter hanteer. “Die game teen die Cru­saders is een game wat ons baie graag wil wen. “Ons het vyf games oor en wil graag met iets great vorendag kom. Die log in die SA konferensie is vanjaar baie tight, maar dis nog nie ’n situasie van reg of weg vir ons nie.” Die Stormers het die Saders in 2010 laas geklop. Engelbrecht sê die Stormers is vol vertroue en gemotiveerd om die negemalige kampioen ore aan te sit.