’N VROU (22) het verkool toe ’n brand in haar ma se huis uitgebreek het. Die voorval het gisteroggend 00:10 in Highfieldweg, Schauderville, plaasgevind. Die slagoffer is Laaiqah Merrington. AO Alwin Labans, ’n polisiewoordvoerder, sê Merrington en haar man besig om haar ma se huis op te pas terwyl dié in Kaapstad was toe die brand uitbreek. Merrington se man het vroeër ’n knie-operasie gehad. Labans sê sy het hom omstreeks 00:10 wakker gemaak en hom gesê die huis is aan die brand. Volgens Labans het die man uit die huis gevlug. Merrington het egter in die huis doodgebrand. Labans sê die oorsaak van die brand is in dié stadium onbekend. In ’n ander voorval is die polisie besig met ’n geregtelike doodsondersoek nadat ’n huis in Trompstraat in Missionvale afgebrand het. Labans sê Saterdag 19:00 het die huiseienaar se boy­friend die huis verlaat om by ’n tavern te gaan kuier. Toe hy later klaar gekuier het en terugkeer na sy huis, het hy gesien dat die huis afgebrand is. Volgens Labans het die man toe iewers aan die slaap geraak­. Toe hy die next oggend na sy girlfriend gaan soek, toe kom hy op beendere onder die wasbak af. Labans sê in hierdie stadium is dit nog nie presies seker wie se beendere hy onder die wasbak gevind het nie. Hy voeg egter by die ou se girlfriend kan nêrens gevind word nie.