VICTOR Manyati, voormalige DA-raadslid in die Nelson Mandelabaai-metro, is eindelik ’n replacement gekry. Hy is die voormalige DA-LP dr. Malcolm Figg. Die DA het Manyati se vakante pos eers laas week gevul. Manyati het verlede jaar op ’n raadsvergadering skouspelagtig teen die DA gedraai in ’n move wat gelei het dat Athol Trollip as burgemeester ver­wyder is. Nqaba Bhanga, DA-leier in die Oos-Kaap, sê dié hoofstuk van misleiding en bedrieglikheid het nou tot ’n einde gekom. Terugneem Hy sê noudat die DA weer in wyk 35 en 37 ’n oorwinning behaal het, is die DA een stap nader daaraan om die Metro terug te neem. “Burgemeester Mongameli Bobani moet begin om sy kantoor op te pak. Ons gaan die stad terugneem,” het Bhanga verklaar. Die tussenverkiesings in die twee weke is op 15 Mei gehou – net ’n week ná vanjaar se provinsiale en nasionale verkiesing. Die wyksverkiesing was nodig nadat Neville Higgins en Trevor Louw as raadslede verwyder is. Die DA het albei wyke behou.