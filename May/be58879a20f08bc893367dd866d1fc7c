EEN van die wonde naby aan en in die 17 maande oue Jeremiah Ruiters se anus is deur ’n stomp voorwerp veroorsaak. Die staatspatoloog dr. Marna du Plessis het hieroor gepraat toe sy Dinsdag verder oor die kind se beserings getuig het. Jeremiah is op 12 Junie 2017 in Factreton se kliniek dood nadat sy ma se boy­friend met hom daar opgedaag het. Abigail Ruiters en Ameerudien Peters, die ma en die boyfriend, loop hof vir die moord op Jeremiah, asook die mishandeling van sy twee ouer sussies. Terwyl Du Plessis Maandag oor Jeremiah se be­serings getuig het, het Ruiters ewe lang krokodiltrane gestort. Maar tydens Dinsdag se getuienis het die ma se trane op die oog af opgedroog. Peters, aan die ander kant, het sy kop laat sak toe Du Plessis oor die beserings aan Jeremiah geslagsdele begin getuig het. Die staatspatoloog het gesê sy het vars bloeding aan die kind se anus en rektum gekry. Dit is ’n aanduiding van ’n onlangse besering. “Dit is nie net superficial bloeding nie, dit gaan diep in die anus-area in. Dit is veroorsaak deur geforseerde penetrasie. “Ander beserings rondom en naby die anus het al genees, maar gee die vel ’n deurskynende voorkoms,” het Du Plessis getuig. Sy het ook getuig oor die beserings aan die kind se hande. Een van die vingers aan sy regterhand was gebreek. Dit het nie reg genees nie en was krom. “Dié besering is deur ’n stomp voorwerp veroorsaak. “Hy sou in pyn gewees het en ongemak ervaar het,” het Du Plessis getuig. Jeremiah se linkerbeen en -voet was ook geswel as gevolg van ’n gebreekte been. Ook hierdie besering is deur ’n stomp voorwerp veroorsaak. Die staatspatoloog het ook vars bloed in die onderste gedeelte van sy voet gevind. Du Plessis het ook oor Jeremiah se skrotum getuig. Sy het gesê sy het veelvuldige littekens daaraan gevind. Die saak gaan vandag voort.