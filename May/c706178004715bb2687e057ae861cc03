VIER mense is by 'n fabriek in Beaconvale dood toe die fumes van 'n ondergrondse tenk, wat hulle skoongemaak het, hulle oorval het. Die voorval het Dinsdagmiddag by Atlantic Plastics in Birchstraat plaasgevind. Volgens die polisie is 'n vyfde man in die hospitaal opgeneem. Kapt. FC van Wyk, 'n polisiewoordvoerder, sê die ouderdom van die vier mans is 22, 35, 41 en 51. Van Wyk sê die vyfde man is deur mede-werknemers gered en na 'n nabygeleë hospitaal vir mediese behandeling gehaas. 