JUSSIE Smollett gaan waarskynlik nie in die sesde seisoen van Empire feature nie. Fox werk tans aan die nuwe seisoen van dié dramareeks. In die vyfde seisoen het Jussie ook nie gesig gewys nie, want hy moes hof loop. Dít nadat hy mos beweer het hy was die slagoffer van ’n haatmisdaad. Die kastige aanval het wêreldwyd opslae gemaak terwyl die akteur voortborduur het die voorval spruit uit homofobie, rassisme en politiek. Later het aan die lig gekom Jussie het alles gestage. Die aanklaer in Chicago het toe die saak uitgegooi. Jussie moet nou opdok vir die koste van die ondersoek. Dit lyk ook of sy rol as Jamal in die gedrang is. Gepleit Fox sê in ’n verklaring daar is ooreengekom om in seisoen 6 die spreekwoordelike deur vir Jussie oop te hou, “maar tans is daar nog nie planne om Jamal terug te bring nie”. Taraji P. Henson (Cookie) en Terrence Howard (Lucious) het in ’n brief gepleit dat Fox hom moet behou. – Channel24