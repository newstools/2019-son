’N TIENERSEUN het die naweek in ’n koeëlreën in die Baaise Northerns gesterf en een van sy vriende is gewond. Die oorledene was Tyrique Cornelius (16). Kol. Priscilla Naidu, ’n polisiewoordvoerder, sê Sondag 18:15 het vier vriende van 16 tot 20 jaar oud buite op die trappe van ’n huis in Kido Crescent, Uitbreiding 21, in Bethelsdorp gesit. Volgens Naidu was die jong mans besig om na ’n selfoon te kyk toe hulle skielik gun­shots verder af in Kronebergstraat hoor afgaan het. Sy sê twee van die mans het oor ’n heining gespring en ongedeerd weggekom. Hospitaal Cornelius kon egter nie betyds vlug nie. Hy het veelvuldige skietwonde opgedoen. Hy is later in die hospitaal oorlede. Een van die mans (18) het ’n skietwond in die bors opgedoen. Volgens Naidu is die slagoffers nie gangsters nie. Sy sê die motief vir die skietvoorval word nog ondersoek.