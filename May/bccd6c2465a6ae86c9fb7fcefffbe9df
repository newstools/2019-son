‘N KONVOOI, bestaande uit minstens 60 karre, het Sondag deur die Baaise noordelike gebiede gery in opstand teen die bende-geweld, -skietery en -moorde wat veral die afgelope paar weke handuit geruk het in dié area. Tydens dié konvooi het ‘n groep gemaskerde mans met vuurwapens in die strate van Helenvale geloop en oor ‘n luidspreker gevra waar die gangsters, spesifiek die 16 Honde, wegkruip. Die polisie sê egter dat hulle ‘n wet oortree het en dat die saak ondersoek gaan word. 'n Video van die konvooi is intussen op sosiale media versprei. Van Son se lesers het positief daarop gereageer. Dylan Obe sê op Son se Facebookblad dis al taal wat die bendes verstaan en al manier hoe hulle gaan luister. "Hou op kerm as jy nie iets aan die probleem gaan doen nie. Gaan jy nog altyd sê dit is verkeerd as jou onskuldige kind dood in die straat lê?" Lees die volledige berig in môre se Son.  