DIE sakeman Adam Catzavelos het gister weer vlugtig in die Randburg-landdroshof verskyn. Catzavelos het ’n rassistiese naam vir homself gemaak toe hy verlede jaar ’n video op sosiale netwerk gepost het waarin hy op vakansie in Griekeland is. In die video brag Catzavelos oor die feit dat daar geen swart mense op die strand is nie. Hy staan tereg op ’n klag van naamskending nadat hy die k-woord gebruik het om na swart mense te verwys. Ontstel Terwyl Catzavelos in die video praat, smile hy breed vir die kamera. Juis dít het baie mense ontstel. Catzavelos is toe van sy familiebesigheid gesack. Gister het hy koel en kalm in die hof gesit terwyl die media en insittendes se kameras op hom gerig was. Hy is aangesê om nie met die media te praat nie. Hy het die hof ingelig dat hy sy eie prokureur wil aanstel. Die saak is tot 13 Junie uitgestel om hom tyd te gee om die lawyer aan te stel. – News24