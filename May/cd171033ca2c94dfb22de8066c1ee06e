VIR ’n 83-jarige ouma was dit die tweede keer in haar lewe dat sy gestem het. Ant Sarah Camphor is nie afgeskrik deur die reën nie. Sy het gister saam met duisende ander kiesers in Mitchells Plain gaan vote. Sy het met ’n glimlag uit die stemlokaal gestap en met die merkie op haar duim gespog. Uitgesorteer Daar was vir ’n rukkie ’n probleem by die stem­lokaal in die Hoërskool Portlands omdat die papier van die elektroniese masjiene wat die barcode uitskop, op was. Volgens ’n official het 782 mense tussen 07:00 en 11:00 gestem en die papier is net ná dit klaar. Maar dit is gou uitgesorteer en die inwoners kon toe hulle kruisies trek.