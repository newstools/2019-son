KOM ons doen nabetragting. ’n Lykskouing, as jy wil. Want dit was omtrent ’n slagting. Ek praat nou natuurlik van verlede week se voting. Nee, ek gaan nie dieselfde ou verrotte koeie uit die sloot grawe nie. Ons almal is, after all, vuisvoos van al die verfoeilike politicians se wolhaarstories, of hoe? Maar ons moet tog so ’n bietjie kyk wat gebeur het. Die top dogs soos die ANC, wat die paartie as’t ware huis toe gebring het, se steun het gedrop. Hulle steun staan net so bo die 57%, teenoor die meer as 60-iets persent in die laaste verkiesing, toe daar vir die Zoomster gestem is. En ons almal weet watse fiasko sy tenure was. Die DA se verkiesingsveldtog het, wel, so hard soos ’n loodballon aarde toe gekom. Die arme spul se landwye steun het met meer as ’n persent gedrop. Dankie, Mmusi Maimane, vir die manier waarop julle Antie Pat gehanteer het. Dit was ’n case study van hoe om goed nie soos, wel, die ANC, te doen nie. Om nie eens van Helen Zille se looney twiets en die damage con­trol rondom daai gemors te praat nie. Nou sit hulle met iets in die 20%. En Cyril, die prez? Hel, hy het ’n swaar taak voor hom. Ek dink baie van die mense wat vir die ANC gestem het, het vir hom gestem – gegewe die track record van daai party. A cult of personality in the making, methinks. Maar dan word hy omring deur ’n kring van spotters, soos Ace Magashule, en ministers soos die polisiebaas, strongman Bheki Cele. Ek sien Cyril voer ’n opdraande stryd teen die werpsel mongrels wat Jacob Zuma se bewind opgelewer het en wat nou verbete aan hulle top dog status vasbyt. En kom ons los maar vir eers die EFF en Julius Malema, wat persentasie­gewys ’n status quo behou het. Hulle het die official opposition in Limpopo en in twee ander provinsies gewen, waar die DA veld verloor het. Wat boekdele spreek, is die geween en gekners van tande van die klein partye, die kefferbrakkies wat met delusions of grandeur tot die stryd toegetree het. Ja, ek is ook aan die underdog se kant, maar in dié land gaan dit deesdae oor surviv­al. Dan trust jy nie ’n Franse poedel om ’n Rottweiler se werk te doen nie. Die man op straat weet dit. So, mense het eenvoudig nie vir stoepk*kkers soos die BLF, ATM, “Purple Cow Party” of Hlaudi Mo­tsoeneng se ACM nie. Die oë van baie van ons het oopgegaan oor die poli­ticians. En ons het eenvoudig nie gestem nie.