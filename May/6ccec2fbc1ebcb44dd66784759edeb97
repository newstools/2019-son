DRAKE het Woensdagaand by 2019 se Billboard Music Awards die een toekenning ná die ander opgeraap. Dis in die MGM Grand Garden Arena in Las Vegas gehou. Die Kanadese rapper is 17 keer benoem en het weggestap met die meeste van die groot toekennings. Sy arms was vol aan die einde van die aand toe hy daar weg is met 12 toekennings. Uitgewerk Hy kon sy ma nie genoeg bedank vir haar liefde en ondersteuning deur die jare nie. Die “God’s Plan”-sanger het laat hoor: “Ek wil dankie sê aan my ma vir haar onwrikbare effort in my lewe. “Ek wil my ma bedank vir al die tye dat sy my vir klavierlesse gevat het. “Al die tye dat sy my na basketbal en hokkie geneem het – wat natuurlik nie uitgewerk het nie. “Dankie vir al die tye dat jy my na Degrassi geneem het.” Soos die res van die Game of Thrones fans, kon Drake ook nie die geleentheid laat verbygaan om na Arya Stark te verwys nie. Hy het sy toekenning opgedra aan dié karakter van GoT. Cardi B het ses toekennings gewen. Sy het ’n toekenning gekry vir die beste rap-liedjie, beste vrouerapper, beste Hot 100-liedjie, beste collaboration, beste radio-liedjie en die top-selling song. Van die ander wenners is: Beste Billboard 200-album: Drake Beste kunstenaar: Drake Beste nuwe kunstenaar: Juice WRLD Beste vrouekunstenaar: Ariana Grande Beste manlike kunstenaar: Drake Beste kunstenaar van streaming songs: Drake Beste kunstenaar na aanleiding van song-verkope: Drake Beste radio songs-kunstenaar: Drake Beste duo/groep: BTS Beste R&B-kunstenaar: Ella Mai Beste rapper: Drake Beste gospelkunstenaar: Tasha Cobbs Leonard Billboard Chart Achievement-toekenning: Ariana Grande Icon-toekenning: Mariah Carey