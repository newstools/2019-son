DIE Wes-Kaapse minister van behuising, Bonginkosi Madikizela, sê die onlangse betogings deur inwoners van Siqalo in Mitchells Plain is onaanvaarbaar. Duisende mense van die Plain kon verlede Vrydag as gevolg van die betogings nie uit die area kom nie. Volgens die inwoners het hulle betoog omdat hulle moeg is van in die donkerte bly. Die inwoners sê hulle wag al hoe lank vir krag, maar dit blyk daar is geen lig aan die einde van die lamppaal nie. Ontwrigting Madikizela sê hy is Dinsdag op ’n vergadering van dié probleme ingelig, maar dis nie genoeg rede om gewelddadig te raak nie. Volgens die minister kyk hulle wel na die probleme. Hy het die inwoners gevra om intussen nie meer ontwrigting te saai nie.