EEN van Suid-Afrika se gewildste geregte, bobotie, kry ’n makeover deur boeliebief pleks van maalvleis te gebruik. Genoeg vir 4-6 mense. Bestanddele: 2 uie, gekap sonneblomolie of olyfolie 30 mF (2 e) knoffel-en-gemmermengsel 30-45 mF (2-3 e) kerriepoeier 5 mF (1 t) gemaalde komyn 10 mF (2 t) borrie 15-30 mF (1-2 e) suur­lemoensap 2 x 300 g-blikkies Bull Brand Corned Meat, in blokkies gesny 15-30 mF (1-2 e) fyn appelkooskonfyt 1 groot, groen appel, gerasper 180 mF (¾ k) pitlose rosyntjies of sultanas (opsioneel) 2 snye wit brood, in melk geweek en gekrummel 250 mF (1 k) amasi of karringmelk 3 eiers sout en peper na smaak 2 lourierblare of 2 groot stukke suurlemoenskil Metode: 1. Soteer die uie in ’n bietjie olie tot sag en glansend. 2. Voeg knoffel-en-gemmermengsel, kerriepoeier, komyn en borrie by en soteer sowat ’n minuut tot geurig. 3. Voeg die suurlemoensap by en roer. Voeg dan die boeliebief by en roerbraai ’n minuut totdat die blokkies met speserye bedek is. 4. Voeg die konfyt, appel, rosyntjies/sultanas en geweekte brood by. Geur na smaak. 5. Meng deeglik en skep bobotiemengsel in ’n gesmeerde oondbak. Bak dit 10 minute teen 190° C. 6. Klits die amasi/karringmelk en eiers, geur met sout en peper. Verwyder die bobotie uit die oond en giet die melkmengsel oor. 7. Voeg lourierblare of suurlemoenskil by en plaas dit terug in die oond. Bak dit nog tien minute teen 180° C tot goudbruin of totdat die bolaag gestol is. 8. Sit dit voor saam met rys en sambal.