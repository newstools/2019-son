GARETH Bale soek dalk desperaat rond na ’n nuwe sokker­klub wat hy kan join. Dié Walliese speler is luidens die Spaanse koerant Marca nie meer welkom by Real Madrid nie. Dis omdat Los Galacticos se bestuurder, Zinedine Zidane­, maar net nie oog­hare vir Bale het nie. En dít kom ten spyte daarvan dat dié voormalige Tottenham Hotspur-speler bygedra het tot die klub se driekuns van Champions League-titels­. Bale het egter ook nie voldoen aan die verwagtinge nie nadat Cristiano Ronaldo vort is Juventus toe. Duur Daar is verwag dat hy as die talisman en wedstryd­wenner by die Portugese speler sal oorneem. Daar is tans nie veel belangstelling van Europese klubs nie. Seker omdat hy teen £14 miljoen per jaar (sowat R264 miljoen) nogal duur is. Marca berig Madrid is desperaat om van Bale ontslae te raak. Die klub wil Spurs se Christian Eriksen met ’n stewige­ £85 miljoen (R1,6 miljard) lok. Spurs het Eriksen se kontrak ook nog nie hernu nie