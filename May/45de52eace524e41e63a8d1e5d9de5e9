DIE rugbyseisoen is nog lank nie verby nie, maar Selborne College maak sterk daarop aanspraak dat hy vanjaar die beste skolespan in die Oos-Kaap is. Op die Kearsney-fees oor die Paasnaweek in Durban het Selborne met ’n sege oor Framesby gewys hy is reg vir ’n groot jaar. Selborne het met 20-14 gewen. Onttroon Framesby het een van sy beste spanne in baie jare en staan ’n kans om Grey High vanjaar as die beste in Port Elizabeth te onttroon. Dié nie-amptelike PE-eindstryd word op 13 Julie gespeel. Selborne het ook reeds gewys hy is die beste in die Grens toe hy verlede Saterdag in die Oos-Londen-derby vir Queen’s College met 36-17 geklop het. Dit was reeds Selborne se sewende oorwinning vanjaar. Die wenspan het ses drieë ingeryg. Vyf daarvan is reeds in die eerste helfte gedruk.