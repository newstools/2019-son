BESTE leser Baie van my kliënte het my die laaste tyd gevra wat die uitslag van die verkiesing sal wees en wat ná die verkiesing sal gebeur. Wel, op grond van my logika voorsien ek dat die heersende party, die ANC, weer die meeste stemme sal trek, maar dat hy baie steun verloor het. Die DA sal weer die sterkste opposisieparty wees, maar ook hy het stemme verloor.    Die EFF sal die derde sterkste party wees, maar nes die ANC en DA, het ook hy stemme verloor. Dié toedrag van sake is natuurlik grotendeels te wyte aan kiesers, veral jong mense, wat nie belang stel daarin om te stem nie. Maar, soos ek gesê het, ek voorsien dít op grond van my logika, en nie my psychic ver­moëns nie. Enige goeie psychic sal nie sy of haar psychic vermoëns misbruik om te voorspel watter perd die July sal wen of wat die nommers van die volgende Lotto-trekking sal wees nie. Dit werk net nie so nie. Ek vermy dus uitlatings oor d   ie verkiesing, en help jou, die Sonop Sondag-leser, eerder persoonlik. Vandag is dit nuwemaan in die Huis van die Bul.    Laas maand was dit nuwemaan in die Huis van die Ram, wat beheer word d   eur die planeet Mars, wat vernoem is na die god van oorlogvoering. Dis ’n Vuurteken, wat beteken gedurende daardie nuwemaan is daar gat geskop en op­ruimingswerk gedoen. Dít was voorbereidingswerk vir nuwemaan, wat vandag begin. Nou, hoewel die Bul sterk en hardkoppig is, is hy ook lief vir fyner dinge van die lewe. En dis danksy daai hard­koppigheid dat hy gewoonlik ook sy sin kry. Want die Bul word beheer deur Venus, die planeet van skoonheid, gehalte en liefde. So, van vandag af het jy die geleentheid om ’n verskil in jou lewe te maak. Vra God in ’n brief vir die fyner dinge van die lewe.    Steek ook kersies aan sodat jou gebede verhoor kan word. Plaas In die verste linkerhoek van jou kamer, die feng-shui-hoek, ’n plant met    drie kopermuntstukke om geld aan te trek. En trek uit daai broek wat jy al vyf jaar dra en trek jou beste een aan, ook om die fyner dinge van die lewe aan te trek. Onthou, dié week gaan alles daaroor om jouself te upgrade en om suksesvol te wees. Tree op    asof jy dit reeds behaal het.