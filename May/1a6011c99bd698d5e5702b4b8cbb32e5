ABIGAIL Ruiters se een dogter moes gr. 2 herhaal omdat sy te veel afwesig was en haar skoolwerk verswak het. Die kind se juffrou was so bekommerd oor haar, sy het dit onder die aandag gebring vir die leerkrag vir leerder­ondersteuning. Simone Arendse, ’n onderwyseres by die Primêre Skool Factreton, het laas week getuig in die saak teen Ruiters. Dié staan saam met haar boyfriend, Ameerudien Peters, tereg vir die moord op hulle seuntjie, Jeremiah Ruiters. Jeremiah is op 12 Junie 2017 in Factreton se kliniek dood nadat Peters met hom daar opgedaag het. Die couple staan ook tereg vir die mishandeling van sy twee ouer sussies, Ruiters se dogters. Arendse was die een sussie se klas-onderwyseres. Volgens haar getuie­nis in die hof het sy in 2016 in haar observasieboek ’n nota gemaak oor hoe geworry sy oor die meisietjie is. “Die leerder is gereeld afwesig en haar persoonlike higiëne was ’n groot bekommernis,” het sy getuig. Arendse het ook gesê sy het op ’n vergadering vir Ruiters gesê die kind moet elke dag by die skool wees. Sy het haar ingelig as die leerder klasse misloop, moet sy wat Arendse is ’n social worker kontak. “Op die vergadering met Abigail het sy vir my gesê haar dogter steek haar skoolklere weg en sy gooi tantrums en huil omdat sy weier om skool toe te gaan.” Volgens Arendse het sy vir Ruiters gesê sy moet onthou sy is die ma – sy nie kan toelaat dat die jong kind haar eie besluite neem nie. “Abigail het gesê sy sal seker maak haar dogter is in die skool. Die kind was ná die meeting meer by die skool en het skoner voorgekom, maar dit was ook maar vir ’n kort tydjie.” Teen die einde van 2016 se skooljaar het die kind te veel skool misgeloop. Sy moes in 2017 gr. 2 herhaal. Arendse het getuig: “Omdat ek gesukkel het om Abigail in die hande te kry, het ek haar pa ook ingelig sy sal gr. 2 moet herhaal. Leerprobleme “Ek het gedog hulle sou daaroor gesels en seker maak die kind se education kom eerste.” Volgens die onderwyseres het sy aanvanklik gedink die meisie het leerprobleme, maar eintlik het haar skoolwerk so verswak oor sy so baie afwesig was. “Ek het nooit gedink daar is iets by die skool fout en dat dít die rede kon wees dat sy afwesig was nie. Sy was baie social by die skool en het vriende gehad. “Ek het gedink by die huis is iets fout en dat sy liewers daar wou wees. Ek was bekommerd oor wat by die huis aangaan. Dit is waarom die social worker ingeroep is.” Die saak gaan vandeesweek voort.