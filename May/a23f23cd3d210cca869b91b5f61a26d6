DIE juffrou van CW Hendrickse Primêr in Uitenhage wat die kinders na bewering sleg behandel en vir massages gevra het, is geskors. Son het vroeër berig dat ’n onnie by dié skool kinders glo vloek, met ’n plastiekpyp slaan, medikasie injaag en eis dat hulle haar masseer. Ontevrede ouers het weke gelede die skool se hekke uit protes gesluit. Hulle het geëis dat die Oos-Kaapse onderwys­­departement (OKOD) ingryp. Verklaring Irving Minnie, ondervoorsitter van die ouerbeheerraad, sê by die departement se besoek Maandag aan die skool is besluit die onnie word geskors. “Sy is gesuspend en aangekla. Die departement se labour-afdeling ondersoek die saak.” Mali Mtima, departementele woordvoerder, het bevestig die OKOD ondersoek nog die saak. ’n Verklaring sal later volg.