JORDYN Woods doen heel goed sonder haar billionaire-tjommie Kylie Jenner. Kylie het mos haar bestie uitgegooi nadat dié met haar suster Khloé Kardashian se baby daddy in die bed gespring het. Maar dit lyk nie asof sy haar eks-tjommie se tjieng mis nie, want die 21-jarige model het nou in haar eie plek – ’n baie ghrênd plek! – ingetrek. ’n Ingeligte na aan Kylie het aan TMZ vertel Jordyn het haar besittings by haar eks-bestie se huis gaan optel oor van die makeup mogul se familie ontsteld was dat haar goed nog daar is. Kylie het Jordyn toe gevra om haar goed te kom haal, want sy wou die vrede by haar familie bewaar. Jordyn het nou haar eie plek waar sy haar goeters kan stoor. Sy het Sondag op Instagram haar nuwe plek met die groot vensters afgeshow. Sy het by ’n posh grys bank gepose. Saam met die foto skryf sy: “My eerste stuk furniture het uiteindelik gekom. “Om ’n plek in te rig is so ’n groot taak, maar ek het die lekkerste tyd.”