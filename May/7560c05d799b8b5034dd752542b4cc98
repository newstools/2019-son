DIE cops het ’n gewonde vermeende rower vasgetrek en is op soek na nog twee. Drie gewapende verdagtes het Dinsdagaand ’n spaza-winkel in Cornflowerstraat in Bridgetown beroof. Een van gewapende mans het die twee winkeleienaars met ’n vuurwapen gedreig. Een van die winkeleienaars is tydens die rooftog met die vuurwapen oor die kop ge­pistol-whip. Gejaag Die verdagtes het daarna drie bokse met kartonne sigarette ter waarde van R14 000, verskeie Huawei-selfone en ’n onvermelde kontantbedrag gesteel. Die cops het die verdagtes gejaag tot in Guguletu, waar ’n skietery oor en weer plaasgevind het. Een van die verdagtes is gewond en die gesteelde goedere is teruggevind. Hy is tans onder polisiebewaking in die hospitaal. Die ander twee verdagtes het gevlug en word nog gesoek. By nadere ondersoek is vasgestel­ die voertuig is in Philippi-Oos gesteel. Die verdagte sal binnekort in die Athlone-landdroshof verskyn.