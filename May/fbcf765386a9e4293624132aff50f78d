DIE Premierliga-klubs West Ham United en Everton stel belang in die dienste van Borussia Dortmund se middelskakel Shinji Kagawa. Die 30-jarige Japanner is vir ’n tweede keer by Dortmund nadat hy vir twee seisoene tussen 2010 en 2012 daar gespeel het. Shinji was vir ’n ruk ook by Manchester United. Hy het egter nie daar sukses behaal nie. Die internasionale speler het in 2014 na die Westfalen-stadion teruggekeer. Die Dortmund fans was veral in hulle noppies hieroor omdat hulle nie gelukkig was toe hy hulle vir Old Trafford verlaat het nie. Kagawa was vanjaar gereeld in die eerste span tot aan die einde van die seisoen. Gescore Nadat hy ’n besering opgedoen het, is hy vir die tweede helfte van sy span se veldtog aan die Turkse span Besiktas geleen. Die man wat Japan in 95 games verteenwoordig het, het goed vertoon. Hy het vier Superliga-doele in 14 games gescore. Of hy voortaan nog vir die Bundesliga-span gaan speel, sal net die tyd leer. Die Hammers en ander spanne stel belang in sy dienste. Kagawa is egter onseker oor sy toekoms by Dortmund. Die Japanner oorweeg dit om West Ham of Everton toe te skuif. Manuel Pellegrini het dit reeds duidelik gemaak dat hy graag nuwe gesigte na sy span wil bring. Kagawa is een van die spelers in sy visier. – APF