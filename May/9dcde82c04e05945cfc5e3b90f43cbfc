WOENSDAG het die celebs omtrent hulle beste Christian Louboutin-voetjie voor gesit vir die 2019 Billboard Music-toekennings. Ek wil vir julle vyf van my gunsteling looks wys waarmee hulle op dié spoggerige aand op die rooi tapyt verskyn het. Die sangeres Ciara het my asem weggeslaan in ’n sexy, swart rok met ’n hoë slit. Die rok het haar mooi, gespierde bene afgeshow en daai dramatiese skouerdetail het die rok na die volgende level geneem. Sophie Turner het besluit om weg te doen met ’n rok. Sy het uitgestaan in ’n sjiek jumpsuit met ’n blompatroon. Sofia Carson het soos ’n sprokiesprinses gelyk in ’n lang, effekleurige lavender tulle-rok. Eva Longoria se swart moulose rokkie is dalk nogal gewaagd, want ’n mens kan so byna haar onderklere sien, maar die voudetail op die skouer gee die rok ’n effense elegansie. Dit is ’n klein bietjie kort, maar tog steeds ’n wenner. Taylor Swift het weer been gewys in ’n sexy tulle-rok met ’n hoë kraag.