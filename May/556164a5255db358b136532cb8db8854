DIE bestuurder van Manchester City, Pep Guardiola, is verbaas in die konsekwentheid wat sy span die afgelope twee seisoene gewys het. City het verlede jaar die Engelse Premierliga met ‘n rekord 100 liga-punte gewen en is tans goed op dreef om dit vanjaar weer in te palm. Maar eers moet die Citizens vanaand verby Leicester City kom. Liverpool is tans op 94 twee punte bo City. ‘n Oorwinning in die Etihad-stadion teen die span van Brendan Rodgers, ‘n voormalige Liverpool-bestuurder, sal die Sky Blues weer tot bo-aan die punteleer neem. Guardiola sê dis vir hom die bevredigendste ding as bestuurder om in hierdie stadium van die seisoen amper 100 punte te het met nog twee wedstryde om te speel. “Dis nie maklik nie, maar die span het dit weer gedoen,” sê Guardiola. Die Spanjaard het onlangs gesê Liverpool is die moeilikste teenstanders teen wie hy in sy loopbaan as bestuurder te staan gekom het. - Sky Sports