BLACKPOOL is nou die span wie se bloed in die Northern Areas Football Association (Nafa) se Premierliga gesoek word. Blackpool het sy plek op die Premierliga-troon ingeneem nadat hy Helenvale met 1-0 geklop het. Helenvale en Blackpool het voor dié wedstryd elk 9 punte gehad. ’Pool is nou een punt voor Sibanye, wat teruggekeer het tot aksie ná ’n skorsing van twee wedstryde. Sy nederlaag teen Blackpool is Helenvale se eerste in 10 wed­stryde. Dié uitslag maak van die wedloop om die titel ook ’n baie interessante een. Geraak Dis omdat die top-ses spanne nog ’n sê in sake het. Dit lyk ook nie asof die skorsing Sibanye geraak het nie. Sibanye is nou tweede op die puntelys. Dis nadat hy sy terugkeer tot die spel met ’n oorwinning van 1-0 oor Stardrift gevier het. Hoewel die twee wedstryde waarvoor Si­banye geskors is as neder­lae tel, is hulle eintlik nog onoorwonne ná hulle nege wedstryde sover. Die wedstryd tussen Celtic en Ramblers en dié tussen West Lake en Lads is uitgestel vanweë Ramadaan. Fairview Rovers 0, Bloom Callies 0; Shamrocks 4, Wolves­ 1; Stardrift 0, Sibanye 1; Helenvale 0, Blackpool 1; Fairdene 2, Park United 1; Hotspurs 1, Glen­ville 2.