DIE polisie in die Oos-Kaap het twee van die drie inmates wat vroeër die maand uit aanhouding ontsnap het, gearresteer. Die ontsnaptes Sizwe Mhlana en Aviwe Light Nkwalase is Sondag in ’n park in Zweli­tsha gearresteer. Sivuyisiwe Matanga, ’n woordvoerder van die departement van korrektiewe dienste, sê hulle is aangekeer danksy die polisie se honde-eenheid, die blitspatrollie in King William’s Town en die provinsiale tracing-eenheid. Moord Mhlana was besig om ’n tien jaar vonnis vir roof uit te dien, terwyl Nkwalase met ’n vonnis van 16 jaar vir roof in die tronk was. Die derde ontsnapte, Andisa Vas, wat in die tronk was vir poging tot moord en roof, is nog op vrye voet. Die polisie ondersoek nog die omstandighede rondom die drie se ontsnapping op 8 Mei uit die Middledrift-tronk. Mhlana en Nkwalase het gister in die plaaslike landdroshof verskyn op ’n klag van ontsnapping uit aanhouding.