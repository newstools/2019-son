SKUKUZA. – Sowat ’n jaar gelede het die veldwagter Walter Chauke ’n kollega se lewe gered toe ’n luiperd hom wou aanval. In Maart vanjaar is Chauke oorlede ná ’n kort siekte, wat onverwant aan die voorval was. Nou is Chauke ná sy dood vir sy dapperheid vereer. Sy vrou, Busani, het sy prys Saterdag namens hom by die jaar­likse prysuitdeling vir personeel ontvang. Bekruip Met sy heldedaad in Junie verlede jaar moes Chauke en Ronald Mathonsi ’n observasiepos beman en kyk of daar poachers is. Mathonsi moes toe ’n draai loop om te gaan urineer toe Chauke sien ’n luiperd bekruip Mathonsi. Hy het na die luiperd gehardloop en hom met die geweer se kolf teen die kop geslaan. Die luiperd het toe gevlug. ?Met sy optrede het Chauke Mathonsi en die luiperd se lewe gered, deurdat hy nie die luiperd geskiet het nie.– News24