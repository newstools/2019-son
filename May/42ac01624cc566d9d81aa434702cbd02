MELVIN Volkwyn is Dinsdag amptelik in die Blue Downs-landdroshof aangekla van Orderick Lucas se moord. Die eenjarige Orderick se lyk is op 2 April in 'n drein om die draai van sy ouma se huis in Eersterivier gevind. Hy was agt dae vermis. Volkwyn se familie en ondersteuners het gesnak na hul asem en in die hof begin huil begin toe die onthulling gemaak is. Orderick se ma, Davideen Lucas, hou vol sy het die kind op 24 Maart in Volkwyn se sorg gelos. Lucas het vroeër aan Son vertel Volkwyn het klomp stories gehad toe sy opdaag om haar kind te kry.“Hy het dikgehou hy het die kind vir my voor 07:00 die oggend gegee. Later het hy weer vir die vrou agter sy huis gesê die kind slaap. Toe kom hy weer terug en sê hy het die kind vir my ma geneem.” Verdere klagte van ontvoering en dwarsboming staar Volkwyn in die gesig.