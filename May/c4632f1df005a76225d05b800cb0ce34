“DIE hond is dood.” Só’t vroue van die Govan Mbeki-township in Port Elizabeth gechant terwyl hulle om die brandende liggaam van ’n local man gestaan en klippe na hom toe geslinger het. Hy was volgens hulle ’n killer en ’n rapist. Ntsikelelo Maqoma (40) se hande was agter sy rug vasgebind. Meer as 150 inwoners het hom aangeval en genecklace. Die gemeenskap is oortuig Maqoma het Vuyiswa Gqabaza (41), die ma van sy drie kinders, vermoor en daarna haar lyk herhaaldelik verkrag. ’n Gemeenskapsleier verduidelik: “Ons moes ontslae raak van die dier in ons gemeenskap. “Op 12 Mei het ons hom nog laas gesien toe hy, soos gewoonlik, sy girlfriend in ’n tavern aangerand het. “Hulle het gestry oor geld waarmee hy nog drank wou koop. “Hulle is daarna huis toe, maar nie te lank daarna nie was hy alleen terug by die tavern en het hy verder gedrink. Ons het haar nooit weer gesien nie.” Vier dae later het hulle 18-jarige seun, wat by familie in KwaDwesi bly, sy ma gaan soek. Die gemeenskapsleier verduidelik: “Die ma bly nooit langer as twee aande weg wanneer sy by die boyfriend gaan kuier nie. So, toe sy so lank nie terugkom nie, het hy geworry. “Hy het toe in sy pa se huis op sy ma se lyk afgekom en die gemeenskap laat kom. “Ons het Maqoma ge-confront. Toe pluk hy ’n mes uit en jaag ons weg. Toe verdwyn hy, maar ons het dit op social media gesit.” Die gemeenskap van Veeplaas het hom Maandag daar gekry. Hy is in Veeplaas aangerand, vasgebind, in die boot van ’n kar gelaai en voor sy huis gedump. Die gemeenskapsleier sê: “Die gemeenskap van Govan Mbeki het nie tyd gemors nie. Hulle het hom met klippe bestook en stokke geslaan. “Daarna het hulle hom geneck­lace.” ’n Vrou op die toneel wat anoniem wil bly, sê: “Ons het genoeg van hom gehad. ’n Paar jaar terug het hy iemand doodgesteek. Hy het ook al twee familielede verkrag. “Vandag (Maandag) wou ons seker maak hy pla ons nooit weer nie.” Nog ’n vrou sê: “Die hond is nou dood. En ons is bly. Hy het verdien om só dood te gaan. Hy het haar vermoor en haar liggaam in die huis gehou vir sy siek plesier. Hy was ’n satan wat verdien om in die hel te brand. “Almal was bang vir hom, maar vandag (Maandag) het ons besluit om ontslae te raak van hom.” Weggekruip Kapt. André Beetge, ’n polisiewoordvoerder, het bevestig Maqoma is Maandag 17:00 aangerand en doodgebrand. “Sy dood kom nadat sy girlfriend se half ontbinde lyk in sy huis gekry is. ’n Geregtelike doodsondersoek is geopen om te bepaal waaraan sy dood is. “Dit lyk of hy daarna weggekruip het totdat die gemeenskap hom in die hande gekry het.”