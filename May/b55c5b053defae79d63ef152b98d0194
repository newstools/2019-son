DIE een oomblik verkeer almal nog gesellig tydens ’n after-tears function vir wyle Keith Bowkers van Schauderville, en toe klap die skote. Die staat het Vrydag in die Baaise hooggeregshof CCTV footage in die moordverhoor van Bradley Berges (23) van Schauderville en Given Cornelius (27) van Booysenpark aan die hof gewys. Hulle pleit onskuldig op klagte van moord op Reagan Fourie en Reagan Russell op 4 November 2017, sowel as op onder meer vier klagte van poging tot moord. Die afskuwelike voorval het in ’n garage by ’n huis in Dins­moreweg, Schauderville, in die Baaise Northerns gebeur. Die eienaar van die huis waar die skietery plaasgevind het, het vroeër die week getuig haar huis is met CCTV-kameras toegerus. Volgens haar is die kameras nie meer as vyf jaar gelede geïnstalleer nie. Sy sê haar man en Tevin, haar seun, het die kameras laat installeer. Volgens haar is die kameras daai tyd vir veiligheids­redes aangekoop, aangesien haar man sy eie sakeonderneming gehad en die business van die huis af bedryf het. Die betrokke getuie is tans in witness protection. Sy het getuig haar man is reeds oorlede. Vrydag, toe die footage in die hof gespeel is, het een van die CCTV-kameras gewys hoe twee mans op die dag van die voorval uit die rigting van Lawlerstraat aangestap kom. Kort nadat ’n ander persoon verby hulle gestap het, het een van die twee mans ’n gun uitgepluk en begin skiet. Die twee varke verdwyn dan uit die oog van die kamera. Die ander kamera, wat geïnstalleer is in die garage waar die after-tears event aan die gang was, wys hoe ’n groep mense heel gesellig daar verkeer. Kort daarna hardloop ál die mense na die agterkant van die garage toe ’n persoon skiet-skiet by die garage inkom. ’n Tweede misdadiger is kort op die eerste een se hakke. Ná die skietvoorval draai albei om en hardloop weg uit die motorhuis. Nadat die hof die video footage geview het, het ’n close familielid van Bowkers by die getuiebank ingeskuif. Die man is ook tans in die polisie se getuiebeskermingsprogram. Volgens die getuie het hy ook die after-tears function bygewoon, aangesien hy aan Bowkers verwant is. Hy sê by die function het hy twee blikkies Hansa-bier gedrink en sigarette­ gerook. Die getuie sê later het hy en ’n vriend in Dinsmoreweg afgestap om nóg flavours vir die okkapyp te gaan koop. Hy sê net nadat hy die verkeersirkel gereach het, het hy net skote gehoor en vlamme gesien. Volgens die getuie het hy toe agter ’n kar geskuil en gesien van waar die skote kom. Hy sê dit was twee mans wat geskiet het. Die getuie sê toe die twee mans by die garage uitgehardloop kom, het hy gesien een is in ’n jersey en swart halfmoon cap geklee. Volgens hom het die ander skieter ’n kleurvolle jacket gedra. Die getuie sê toe die mans by die garage uitgehardloop kom, het hy Berges geïdentifiseer aan sy kleredrag. Hy het Berges toe in die hof uitgewys. Volgens hom het hy Berges dieselfde dag twee keer gesien toe Berges met ’n oranje scooter verby die getuie-hulle se huis gery het. Hy sê Berges het toe dieselfde klere aangehad. Volgens die getuie ken hy Berges al baie lank omdat hulle in dieselfde omgewing grootgeword het. Hy sê hy ken nie die tweede persoon wat op daardie dag ook by die garage uitgehardloop gekom het nie. Adv. Garth Baartman kla aan.