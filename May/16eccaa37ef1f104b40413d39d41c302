DAAR is nie meer kwade ge voelens tussen Brangelina nie. Hollywood se eens hotste couple Brad Pitt en Angelina Jolie het nou vrede gemaak nadat hulle lank in ’n custody battle betrokke was. Die tweetjies is nou glo net gefokus daarop om hulle ses kinders – Maddox (17), Pax (15), Zahara (14) Shilo, (12) en die 10-jarige tweeling, Knox en Vivienne, groot te maak. Die kinders is tans onder Angie se toesig en Brad bring gereeld tyd saam met die kids deur wanneer hulle nie by Angie is nie. ’n Ingeligte het aan E! vertel dat die twee akteurs eindelik hulle sake uitgesort het. “Hulle albei weet hulle moet aanbeweeg met hulle lewe. Daar is nie meer drama nie. Al die stof het gaan lê. “Hulle was nog altyd gefokus op wat die beste vir die kinders is. Die kinders bring genoeg tyd met albei hulle ouers deur en dit het ’n groot verskil vir die familie gemaak.”