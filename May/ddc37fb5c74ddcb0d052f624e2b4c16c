CICI weet van level up. Ciara het dié week trots op Instagram aangekondig dat die invloedryke Harvard-Universiteit haar studente-aansoek goedgekeur het. Sy is aanvaar vir die bekende Ivy League se program Business of Entertainment, Media and Sports. Hoewel die 33-jarige ’n WAG, ’n ma van twee en ’n suksesvolle sangeres is, het CiCi nog altyd daarvan gedroom om eendag te swot. Die “Level Up”-sangeres het ’n foto van haar in ’n Harvard-top op Instagram gelaai en haar drome saam met haar followers gedeel. “Ek het nog altyd daarvan gedroom om na ’n kollege te gaan, maar deur God se genade het my musiek my op ’n pad gevat waarvoor ek baie dankbaar is. “Dié week het Harvard my aansoek aanvaar. Woorde kan nie my opgewondenheid verduidelik nie.” So, nou is CiCi én Kim Kardashian – albei mammas – besig om te swot. Girl Power!