DRIE boewe is op heter daad betrap toe hulle glo by ’n kragstasie in Lawsonstraat, Sydenham, ingebreek het. Die Baaise blitspatrollie en die polisie se honde-eenheid het Sondag 13:00 gereageer op berigte oor ’n moontlike inbraak by die kragstasie. Kapt. Sandra Janse van Rensburg, ’n polisiewoordvoerder, sê toe die beamptes op die toneel kom, het hulle ’n gat in die omheining gesien. “Die slot aan die deur van die kragstasie was gebreek. Die beamptes het toe vermoed dat die diewe moontlik steeds binne die kragstasie is. “Die key holder het die beamptes toegang gegee tot die eiendom. Die lede het toe geskree en die verdagtes gewaarsku om uit te kom. Toegang “Toe daar geen reaksie was nie, is die polisiehond Max ingestuur. Die hond het twee verdagtes aangekeer. “Die derde verdagte, wat agter ’n boiler weggekruip het, is deur die blitspatrollie gearresteer.” Die verdagtes was glo besig om koper te steel en het reeds ’n paar conductors verwyder. Hulle sal binnekort in die landdroshof verskyn op klagte van inbraak en diefstal.