DEAR Mr. President, Dit gaan landwyd beroerd by ons kinder- en onderhoudshowe. Vra my, ek weet! Ek het die laaste jaar en ’n half eerstehands ervaar hoe die stelsel ons kinders in die steek laat. Terwyl u tob oor wie in die kabinet moet wees, sit ’n enkelma en wonder of sy einde van die maand papgeld gaan kry. Dít ook net as daar ’n hofbevel is om te verseker die man betaal dit. As jy al in ’n ry gesit en wag het by die kinder- of onderhoudshof, ken en leef jy met die onsekerheid van maand tot maand. Of hofverskyning tot hofverskyning. En die manne wat voor die howe gedaag word, ken die skuiwergate en truuks om die system te speel en te ontduik. Hulle is gekonfyt in spin. Sommige los hulle werk sodat jy nie ’n garnishee order kan kry nie. Jy moet bewys lewer van jou inkomste sodat die beampte kan sien of jy die onderhoud kan bekostig wat gevra word. Hoe maak jy ’n kind groot op R800 ’n maand terwyl die mags op die pa se kar by die R4 000 trek of hy kry ’n R250 000 loan byrie bank, Mr. President, maar baby daddy hettie geldtie? Ek vertel u dié goed, want ek wil nie hê u moet weer shocked wees nie. Dis óf poverty óf onkunde oor die reg. Hulle kan nie ’n lawyer bekostig nie en kry niemand by Legal Aid of universiteite se regsklinieke nie, en gaan hulself verdedig. En dan, wanneer die legalities ter sprake kom (want dis hope vorms), is hulle weer leke en weet nie wat die prosedures is nie. En so gaan dit aan en is daar weer uitstel. Artikel 6 of artikel 10? Hè? Jou stelsel en amptenare wat veronderstel is om in die belang van ons kinders op te tree, laat ons in die steek. Die einste officials sal jou glibly vertel hulle tree in die kind se “beste” belang op en herinner jou die pa’s het ook rigths. ’n Klerk roep die name op die lys uit van mense wat moet “verskyn”. As jou naam nie genoem word nie, moet jy jou bewysnommer bring en hulle tiek jou af. Aan die onderhoudskant ’n ander stelsel. Twee sekuriteitswagte sit met ’n boek en jy skryf jou naam daarin en wag totdat jy geroep word. First come, first served. Daai Maandag is die ondersoeker nie daar nie. Glo af siek. Nou moet resources van ander howe ingetrek word. Ek kom eers 15:50 by die ondersoeker uit. Boude lam gesit. Madam vat eers ’n call van haar man en belowe sy’s net ná vier klaar; dis haar tweede laaste saak. Dan het sy nog die nerve om vir my te vertel haar man wag in die parking lot. Teen daai tyd het ek geleer jy hou jou plat soos ’n Minora blade. Die beamptes werk nie om jou te dien nie, maar om die tyd om te kry. Sommige dink hulle doen jou ’n favour. Hulle sal ’n manier vind om als uit te rek. En elke keer moet jy verlof insit, want jy moet in die hof wees. Moenie op die stelsel staatmaak om jou te help nie, Mr. President. Ek weet jy worry nie oor geld nie, maar daar’s meer as 60% enkelma’s wat suffer. Ons worry oor hoe ons die kids gaan grootkry. LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en dieonder­werpe waaroor hulle gesels.