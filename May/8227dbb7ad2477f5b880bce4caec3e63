DAAR is geen clear favou­rite in Saterdag se Helderberg-derby in Superliga B van die Weste­like Provinsie nie. Dis wanneer St. George’s gereed staan om Macassar op die Gustrouw-sportterrein te ontvang. In die verlede was daar altyd een of twee ander plaaslike klubs wat ’n loslootjie gehad het wanneer dié twee klubs mekaar pak. Hierdie keer is dit net die twee Moslem-klubs van die Strand wat vanweë Ramadaan nie speel nie. Ál die ander klubs wat oor die laaste ses jaar gewoonlik die veld gepak het, het dié keer hulle eie liga-verpligtinge. Die derby gaan beslis een wees waar albei spanne se ondersteuners hulle stemme moet dik maak om hulle boys te back. Vierkantig As daar na die laaste ses jaar gekyk word, het die Lulu Boys en MC Boys mekaar drie keer in die liga gepak. St. George’s moes in 2013 ná ’n baie lang tyd weer op sy tuisveld die knie buig. Dit was toe Macassar die Lulu Boys behoorlik afgestof het. ’n Jaar later was dit wraaktyd vir die manne van die Strand, wat toe met 39-22 baas was. Die laaste keer toe dié twee spanne mekaar vierkant in die oë gekyk het, was in 2016. Die MC Boys het op tuisbodem net-net met 32-27 gewen. Die naweek se bepalings: Superliga A Union-Milnerton t Durb-Bell; Hamiltons t Tygerberg, False Bay t NTK, Brackenfell t Villager. Superliga B St. George’s t Macassar, Young­ Peoples t All Saints, Helderberg t Belhar, Hamlets t Franschhoek, Goodwood t Bellville, Busy Bee t Kuilsrivier. Superliga C Young Wesley’s t Kraaifontein, Raithby Universals t Langa, Pniël Villagers t Elsies River, Morning Star t Blue Jets, Kylemore t Scottsdene, Blue Stars t Strand.