DIE man wie se lyk vroeër dié maand in Blue Horizon Bay ge-dump is, is uitgeken. Kol. Priscilla Naidu, ’n polisiewoordvoerder, sê die man was die 21-jarige Calvin Adams, van Uitbr. 36 in Bethelsdorp. Naidu sê volgens sy ouers het hulle hom Sondag 5 Mei laas gesien. ’n Motoris het Dinsdag 7 Mei omstreeks 08:00 op Adams se oorskot afgekom. Sy hande en voete was vasgebind en hy het verskeie steekwonde aan sy kop gehad. Naidu sê die polisie wag nog vir die uitslag van die geregtelike doodsondersoek om die presiese oorsaak van Adams se dood vas te stel. Hulle ondersoek ’n moord, maar niemand is nog gearresteer nie. Enigeen met inligting word versoek om die Kabegapark-polisiestasie te kontak. Alle inligting sal as hoogs vertroulik hanteer word. Kapt. Gerda Swart, polisiewoordvoerder, sê die vrou was die 25-jarige Sanda Mjuza. Die lykskouing wat op Mjuza uitgevoer is, dui aan sy is verwurg. ’n Gemeenskapslid het in die bosse naby Ross Gradwellstraat op Mjuza se lyk afgekom. Sy het ook verskeie krapmerke aan haar liggaam gehad, wat aandui dat sy deur die bosse gesleep is. Sy sê die polisie het nog geen nuwe leidrade in dié moord­ondersoek nie. Enigeen met inligting word versoek om AO Deon Roos, die ondersoekbeampte in die saak, by 079 896 8148 te bel.