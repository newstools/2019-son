ANTOINE Griezmann is op soek na ‘n nuwe tuiste nadat hy Atletico Madrid van sy planne ingelig het om die klub aan die einde van die seisoen te verlaat. Griezmann het sy besluit in 'n boodskap op die klub se webwerf bekendgemaak. Hy het in 2014 vanaf Real Sociedad by Atletico aangesluit en in sy vyf jaar by die klub drie titels gewen. Die 28-jarige Fransman het ook sy span gehelp om die eindstryd van die Champions League in 2016 te haal waar hulle in 'n penalty shoot-out teen Real Madrid verloor het. Griezmann sê dit was 'n moeilike besluit, maar een wat nodig was. "Dankie vir alles oor vyf fantastiese jare hier, waar ek my eerste groot trofeë gewen het. Daar was 'n paar ongelooflike oomblikke wat my altyd sal bybly. Julle, die ondersteuners, sal altyd in my hart wees." Dit lyk nou of die Spaanse kampioene, Barcelona, gretig is om die Franse Wêreldbekerwenner na Camp Nou te lok. Sky Sports berig die Blaugrana is bereid om die reuse bedrag van  £108 m (sowat R1,98 miljard) te betaal om hom van sy kontrak vry te stel. Barca wil weer 'n force in die Champions League word nadat hulle vir twee jaar agtereenvolgens in die kwarteindstryd van die kompetisie uitgeskakel is. Hulle het reeds die middelveldspeler Frenkie de Jong by Ajax Amsterdam gekoop. Hulle teiken glo ook Ajax se 19-jarige kaptein, die verdediger Matthijs de Light.