DIT blyk dat ’n ou in die Strand by ’n verkeerde adres geland het toe hy geskiet is. Clint Hendriks (42) is Maandag omstreeks 01:00 in Morgendalstraat in Allan Boesak Village in die Strand koelbloedig doodgeskiet. ’n Ingeligte in die polisie sê Hendricks het ’n vrou directions gevra. Sy het glo saam met hom na Morgendalstraat geloop en daar by ’n huis ingegaan. ’n Ander vrou in die straat het deur haar venster gekyk en na bewering gesien hoe twee mans hom met ’n vuurwapen dreig en toe skiet. Kapt. FC van Wyk, ’n polisiewoordvoerder, sê hulle ondersoek ’n klag van moord. Motief “By die polisie se aankoms op die toneel het hulle die man met ’n maagwond aangetref. Hy was reeds dood. “Die motief vir die moord is onbekend. Ons ondersoekbeamptes volg elke leidraad op.” Niemand is nog aangekeer nie. Enigeen met meer inligting oor die voorval kan die polisie se Stop Misdaad-nommer by 08600 10111 bel.