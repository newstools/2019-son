’N BEJAARDE egpaar van Melbourne, Australië, was verras toe hulle vir ’n verkeerde pakkie teken en ontdek dis vol miljoene rande se tik. Hulle het die cops dadelik gebel toe hulle die 20 kg wit poeier Woensdag in hulle pakkie kry. Dit het ’n geskatte straatwaarde van R101,3 miljoen. Veiligheid Die cops het ’n ander huis deursoek en nog 20 kg tik daar gevind. ’n Man (21) is gearresteer en sal hof loop op dwelmverwante klagte. Die polisie het gevra die egpaar wat alles blootgelê het, moenie geïdentifiseer word nie uit vrees vir hulle veiligheid. – NDTV