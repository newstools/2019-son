ALLES is nog tjoepstil by Ikamva, tuiste van Ajax Cape Town, oor die klub se Premierliga-lot (PSL). Wat wel opvallend is, is dat Ajax reeds besig is om klein dinge by sy basis in Parow op te knap. Nuwe gras word gelê, die parkeerterrein se paving word weer reggemaak en die NFD se potholes word gevul. By Son se besoek Dinsdag was Ajax se grootbase nog agter toe deure besig – dalk om die klub se toekoms in die PSL te beplan. Goedkeur Die feit dat Ajax se uitvoerende hoof, Ari Efstathiou, ook nog geen amptelike kommentaar gegee het rakende die aankoop van ’n PSL-klub nie, word gedoen uit respek vir die PSL se grootbaas, dr. Irvin Khoza. Die Iron Duke, soos Khoza genoem word, is die main man met die laaste sê. Hy sal die sale van PSL-status moet goedkeur. Dus sal niemand dinge vooruit loop nie en Efstathiou het reeds uit die verlede geleer – jy bal nie vuiste vir Khoza en verwag om lig daarvan af te kom nie. Ajax se relegasie na die NFD in 2018 is bewys daarvan. Daar kan net gehoop word dat Ajax nie te veel van sy produkte verkoop en dit daartoe lei dat hy op die speelveld sukkel nie.