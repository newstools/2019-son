JINNE, natuurlike hare is mos ’n tameletjie. En behalwe dat dit vir sommige vroue moeilik is om hulle natuurlike hare te style, sukkel ons mos ook om dit lekker moist te hou in die winter. Maar jy hoef nie te vrees nie, want die wonderlike natural susters van Cape Town Naturally host dié naweek ’n natural hair meesterklas saam met die brand As I am Africa. Dis Cape Town Naturally se heel eerste event van die jaar en hulle beloof dat dit ’n intense meesterklas sal wees. Dit sal vier ure aanhou en jy sal lekker demonstrasies en wenke kry oor hoe om jou natuurlike hare te versorg. Vermaak Die natural hair-kenner en influencer Joan Hillman van Jems of a Natural gaan jou wys hoe om ’n unieke hair regime te skep en hoe om eenvoudige styles met jou natuurlike hare te maak. Jy sal in die geselskap van ander naturalistas wees terwyl julle weglê aan smaaklike eetgoed en lekker vermaak geniet. Dan is daar natuurlik ’n goodie bag waarna jy kan uitsien. Die meesterklas vind Saterdag 1 Junie by die River Club in Liesbeek Parkway,Observatory, plaas. Daar is twee sessies – ’n oggendsessie wat 09:00 begin en ’n middagsessie vanaf 14:00. Kaartjies kos R395 elk. Dit kan gekoop word deur die volgende lywige internetskakel te volg: forms.gle/ssCnrUP3Pwow6vKT8.