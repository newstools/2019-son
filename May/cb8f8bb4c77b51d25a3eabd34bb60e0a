SOOS wat die nasionale en provinsiale verkiesings nader kom, staan die politieke partye gereed om vir oulaas nog ’n paar stemme te werf. In die Oos-Kaap is die partye se premierskandidate reg vir aksie. Son op Sondag het gaan gesels met premierskandidate van die Good-party, die African Christian Democratic Party (ACDP), die Demokratiese Alliansie (DA), Congress of the People (Cope) en die United Democratic Movement (UDM). Julie Stanworth van die Onafhanklike Verkiesingskommissie (OVK) sê in die Oos-Kaap is daar 26 politieke partye wat aan die provinsiale verkiesings gaan deelneem. “Daar is altesaam 4 791 stem­lokale in die Oos-Kaap, en dié sal van 07:00 tot 21:00 oop wees op stemdag,” sê Stanworth. Die ANC en die EFF is genader, maar dié partye het nie Oos-Kaapse premiers­kandidate nie. “Die DA wil een Suid-Afrika bou. Ons staan vir vryheid, regverdigheid en diversiteit. Ons is ’n party vir alle rasse­.” “Ons kanse om te wen is goed. Ons het mense gestuur na elke enkele wyk in die Oos-Kaap, tot die rural areas van die ou Transkei. Die DA versprei soos vuur.” “Ons grootste opposisie is die ANC. Ons wil sy ondersteuning afbring tot onder 50%. Die gemeenskappe het verandering nodig en die DA groei sedert 1994. Ons is die enigste party wat die ANC kan afbring.” “Ek sal ’n langtermyn-job in elke huishouding sit in die sektore van finansies, toerisme, onderwys en gesondheid. Sowat 1,2 miljoen mense in die Oos-Kaap is werkloos. Ons sal seker maak dié met matriek kry geleenthede.” “Die UDM sal seker maak daar is menswaardigheid en voorspoed waar ons aan bewind is.” “Ons kanse is baie goed, gebaseer op die terugvoer van die gemeenskappe. Van hulle het ons gevra om na hulle te kom. Hulle sê hulle is gatvol vir die korrupsie-belaste ANC-regering. “Die ANC. Maar onvervulde beloftes die afgelope 25 jaar is sy grootste vyand. Die ANC het ’n 90%-uitdaging om sy beleide­ te probeer implementeer. “Ons sal heel eerste die begroting van die landbou hersien en vermeerder. Nie net sal die landbou maatskap­like kwessies soos armoede beveg nie, dit het ook ’n groot potensiaal om werk te skep. Die Oos-Kaap moet die broodmandjie wees vir Suid-Afrika, aangesien daar baie grond is wat leeg staan.” “Cope staan vir ’n skoon regering.” “Dis belangrik dat ons die ANC-regering uitdryf – ’n koalisieregering sal ideaal wees vir Suid-Afrika. Die mense in Suid-Afrika moet opstaan en sê hulle het genoeg gehad. Cope het die afgelope vyf jaar gereis saam met die gemeenskappe en kiesers en het ’n goeie track record.” “Die ANC is ons grootste opposisie. Ál die jare kry hy ’n lojale en simpatieke stem en dis hoekom hy aan bewind bly. Hy maak die beste daarvan. Ons is op die randjie van ineenstorting in Suid-Afrika.” “Die onderwysstelsel moet reggemaak word en werksgeleenthede moet geskep word, veral vir die jeug. Ons sal ook gesondheidskwessies tackle. Daar is klinieke wat weke lank geen medikasie het nie en mense wat dan setbacks het.” “Ons staan vir waarheid, vertroue, gelykheid, geregtigheid, solidariteit, volhoubaarheid en diens.” “Hoewel Good ’n jong politieke party is, het hy reeds merkwaardige uitreikwerk in verskeie gemeenskappe gedoen. In vier maande het ons provinsiale spanne gestig, ’n beleidskonferensie gehou en nege premierskandidate gekies. Ons het ook ’n manifes geproduseer. Good sal ’n groot aantal stemme werf, aangesien ons positiewe voetspore gelaat het in alle areas.” “Daar is geen opposisie vir Good en sy opregte waardes nie. Ons sal mense en hulle kwessies eerste plaas.” “Ons sal ’n dialoog met die gemeenskap hê oor misdaad en ’n maatskaplike kompak-polisiëring-prioriteitsraamwerk bewerkstellig. Ons sal ook die waglys vir behuising en aansoekkriteria hersien.” “Ons staan vir Bybelse waardes. Ons is ’n skandaalvrye party en is daar sedert die demokratiese parlement ontstaan het.” “Ons kanse om te wen is groot gegewe die terugvoer wat ons in die provinsie ontvang het in die vorm van mense wat met ons praat.” “Ons sterkste opposisie is die ANC weens ampsbekleding en die nabyheid van staatshulpbronne. Ons sal ’n goeie opposisie wees, want ons het die vermoë om die ANC uit te daag.” “Die eerste ding wat die ACDP sal doen, is om die provinsie te beveilig deur misdaadintelligensie en sigbare polisiëring te versterk. Ons sal polisiebeamptes behoorlik oplei. Ons sal ook werkloosheid teiken as ’n prioriteit en in die onwaarskynlike geval waar ons verloor, sal ons bou op positiewe groei.”