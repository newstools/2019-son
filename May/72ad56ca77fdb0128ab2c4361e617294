’N MAATSKAPPY wat aan Ace Magashule behoort­ het, het glo R100 miljoen gekry om CCTV-kameras te installeer, maar dit het nie gewerk nie. Die kameras is aan die Mangaung-metro verskaf. Magashule is tans die sekretaris-generaal van die ANC en sy naam is gereeld gekoppel aan ongerymdhede wat in die Vrystaat gebeur het. Kontrak Netwerk24 berig ’n prokureur in Bloemfontein het die bewerings gemaak. Hy wil nie sy naam genoem hê nie. Deena Pillay, CEO van TAD Consultancy & Ser­vices, sê sy maatskappy se kontrak om die kameras aan Mangaung te verskaf, het op 31 Desember 2016 verstryk. Die kontrak om instandhouding te doen, het in Junie laas jaar verstryk. Dis nie seker of die kontrakte hernu is nie. Beloop Die koerant Mail and Guardian berig Pillay was Magashule se sekretaris toe Maga­shule die Vrystaat se minister van sport, kuns, kultuur en ontspanning was. Pillay het glo tussen 2009 en 2011 verskeie kontrakte van die provinsie gekry wat net meer as R200 miljoen beloop het. Hy was een van Bloemfontein se suksesvolste sakemanne. – News24