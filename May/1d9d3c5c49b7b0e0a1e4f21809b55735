EN TOE gaan kyk ons dié naweek na die tricks en hair-raising 
stunts van die monster trucks by die massiewe Monster Jam in die 
Kaapstad-stadion. Daar was Vrydag ook ’n voorsmakie in die laaste oefenlopies. En dit het glad nie teleurgestel nie. Ek
 weet nie hoeveel tonne sand hulle na die grasveld aangery het nie. Maar
 die plek is omtrent omskep in ’n moderne Colosseum vir moderne 
yster-gladiators van ’n paar ton elk. Kort stats oor die fighters:
 Daar was ag van hulle: Grave Digger, Max-D, Monster Energy, Gas Monkey 
Garage (dink Discovery Channel), Megalodon, Zombie, El Toro Loco en 
Monster Mutt Dalmatian. Die goed weeg elkeen in teen so 4 500 kg. Hulle enjins is natuurlik solid block V8’s met 1 500 perde of selfs meer on tap. Dit
 beteken die reuse-bliksems kan met hulle logge lywe 110 km/h in die 
knip van ’n oog klok. Dis ook danksy ’n Powerglide gearbox­ setup met 
twee cogs vorentoe, ’n neutral en ’n reverse­.­ Hulle kan jumps maak van tot meer as 40 m. Die
 trokke het ’n articulated chassis setup – hulle buig in die middel 
sodat die voor- en agterwiele na mekaar toe “vou” – en elke wiel beweeg 
onafhanklik. Dit gee die reuse ’n draai­radius van net 10 m. Gepraat van wiele, dis custom BKT 66 duim (1,7 m) hoë jobbies. Een trok gaan deur so tussen 9 of 10 van hulle per jaar. Hulle suip 99,9% metanol (alkohol, vir jou en my) en kan 17 F/km drink. Waarskuwing Die trokke staan 4 m hoog, 4 m wyd en oor die 7 m lank. En een van hulle is joune vir ’n cool R4 miljoen soos hy daar staan. Anyway,
 die monsters moes deelneem aan tradisionele side­-by-side racing, maar 
tussenin oor ramps jump met ’n quick turnaround time in die shoot-outs. Dan was daar ’n tweewielkompetisie waarin hulle vir so lank as moontlik tricks op twee wiele moes doen. En daar was ook ’n freestyle event. Dis basies ’n open-floor session, soos op die hip-hop/rap/breakdancing scene, ook in ’n time trial. Jy moet basies twee keer kyk om te glo dis aluminium-en-staal monsters wat hierdie stront aanvang. 