’N PA van ses van Zwide in die Baai gaan die res van sy lewe agter tralies deurbring nadat hy die afgelope week lewenslange tronkstraf opgelê is vir rape. Waarnemende regter Lisa Ntsepe het Wele Goqo (36) ook vyf jaar tronkstraf opgelê vir ontvoering. Die hof het gelas dat die twee vonnisse gelyklopend uitgedien word. Goqo se vonnis spruit uit ’n voorval op 9 April 2017. Die klaagster het 23:50 die voertuig voorgekeer wat hy bestuur het. Sy was onder die indruk dit is ’n taxi. Goqo het toe in ’n heel ander rigting met die klaagster gery en stil­gehou op ’n donker plek, waar hy haar verkrag het. Gogo is in Augustus skuldig bevind. Gister met vonnis­oplegging het Ntsepe die impak wat die verkragting op die klaagster gehad het, aan die hof voorgehou. Sy het uitgelees die klaagster is ná die voorval emosioneel en huil haar aan die slaap. Depressief Die klaagster raak histeries wanneer sy haar aanvaller se naam hoor omdat sy bang is vir hom. Sy kry boonop terugflitse van die verkragting. Nie net is sy depressief nie, sy voel ook vuil en nutteloos. Volgens Ntsepe word verkragting beskou as die mees invasive en onmenslikste skending van menseregte. Sy het bygevoeg ná ’n verkragting kan iemand nooit weer dieselfde wees nie. Ntsepe het gesê die klaagster in die saak moet dié burden elke dag met haar saamdra. Volgens die regter is die klaagster as gyselaar aangehou. Die slagoffer was onder die indruk Goqo gaan haar leed aandoen as sy nie maak soos hy sê nie. Ntsepe het gesê Goqo het vir die duur van die verhoor geensins berou getoon nie – sy houding was deurgaans nonchalant. Volgens haar was Goqo nie eens geaffekteer toe die klaagster tydens haar getuienis in ’n stadium emosioneel geraak het nie. Ntsepe het gesê Gogo het sy slagoffer onder sy beheer gehad. Volgens haar is daar ook baie min in sy persoonlike omstandighede wat as versagtende fak­tore kon dien. Ntsepe het bevind daar is geen substantial en dwingende faktore in sy lewe dat die hof hoef af te wyk van die voorgeskrewe minimum vonnis vir die oortredings nie. Sy het die oortreder ook unfit verklaar om ’n vuurwapen te besit. Kort ná vonnisoplegging het Goqo se lawyer, Khaya Saziwa, ’n aansoek om verlof tot appèl gebring. Volgens Saziwa het die staat nie daarin geslaag om sy saak bo redelike twyfel te bewys nie. Volgens hom was die klaagster ’n enkele getuie en moet haar getuienis dus met omsigtigheid gehanteer word. Hy het gesê daar is teenstrydighede in die klaagster se getuienis – dis volgens hom nie seker wanneer sy laas seksuele omgang gehad het nie. Volgens Saziwa kan die klaagster ook nie sê presies sê in watter stadium sy gewurg is en presies hoeveel keer sy verkrag is nie. Saziwa het ook gesê die hof het ’n verkeerde bevinding gemaak oor waar Goqo die klaagster se selfoonnommer gekry het. Hulle het hulle besluit op ’n waarskynlikheid en nie op bewyse nie gegrond, het die lawyer aangevoer. Kort hierna het Ntsepe vir Saziwa gesê sy sukkel om sy submissions te volg. Hierna is voorgestel dat hy sy aansoek om verlof tot appèl maar eerder op skrif sit. Die aansoek om verlof tot appèl word op 18 Junie aangehoor.