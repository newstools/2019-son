ADAM Catzavelos, die man wat in 2018 ’n rassistiese video in Griekeland gemaak het, verskyn volgende week in Randburg se landdroshof. Catzavelos was met vakansie in Griekeland toe hy die video gemaak en gesê het daar is geen k***r in sig nie. “F*cking heaven on earth ... You cannot beat this!” het hy verder gesê. Volgens ’n NPA-woordvoerder, Phindi Louw, verskyn Catzavelos Dinsdag 28 Mei in die hof. Ná die video het die familiebesigheid van die Catzavelosse ’n helse knou gekry. Mense het ophou besigheid doen met St. George’s Fine Foods. Catzavelos is ook afgedank. Klagte is by die SA Menseregtekommissie teen hom gelê. – News24