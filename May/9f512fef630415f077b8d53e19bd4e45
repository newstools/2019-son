DIS skaars twee weke sedert die inskrywings vir die volgende Mej. Suid-Afrika oop is – en daar is klaar 300! Die Miss South Africa Organisation (MSAO) het die inskrywingsproses vanjaar makliker gemaak. Daar is nie meer vorms om af te laai of regionals waarheen die meisies hulle moet haas nie. Diegene wat vir Mej. Suid-Afrika 2019 wil inskryf, kan eenvoudig die webwerf MissSA.co.za besoek en die vrae daar beantwoord. Wyer Daar word ook vereis dat deelnemers foto’s van hulleself van sosiale media-profiele soos Facebook, Twitter en Instagram by hulle inskrywing insluit. Stephanie Weil van MSAO sê: “Ons wou hê die reach moet dié jaar wyer wees en jong vroue van enige streek in Suid-Afrika die kans gee om vir die kompetisie in te skryf.” En, ja, dit lyk asof vanjaar se entries ’n rekord kan breek, want laas jaar is daar nie eens 500 ontvang nie – al was die inskrywings langer oop. Die 16 finaliste sal op 11 Junie aangekondig word. Ons huidige Mej. Suid-Afrika, Tamaryn Green, gaan op Vrouedag haar kroon aan die volgende queen oorhandig.