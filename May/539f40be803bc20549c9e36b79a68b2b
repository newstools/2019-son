OUDTSHOORN. – Die opspraakwekkende saak van die moord op ’n soldaat in 2017 is gister weer uitgestel. Vier verdagtes staan in die rondgaande hoog­geregshof hier tereg vir die moord op stafsers. Preston Titus. Titus se vrou, Magdaleen, is een van hulle. Die saak is tot môre uitgestel oor een van die verdagtes en Magdaleen se laywer nie uitgestiek het nie. Die staatsaanklaer, adv Christhénus van der Vijver, het gesê Magdaleen se regsverteenwoordiger, adv. Mustaque Holland, sal eers môre beskikbaar wees. Nóg ’n laywer het die bus van Oos-Londen af verpas. Laat weet Die verhoor binne ’n verhoor sou gister met die getuienis van die ondersoekbeampte, AO Martin le Roux, voortgegaan het. Regter Nolwazi Boqwana het omstreeks 11:30 laat weet dat die saak tot môre uitgestel is. Boqwana het gesê hofverrigtinge kan nie voortgaan wanneer ’n verdagte en ’n verdagte se regs­verteenwoordiger afwesig is nie. Titus is die aand van 4 Desember 2017 in die slaapkamer van sy weermaghuis in die militêre basis hier vermoor. Hy is 27 steekwonde toegedien.