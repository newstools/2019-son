“JY HET ’n k*k kar.” So het ’n vermeende rapist ’n 45-jarige ma toegesnou toe hy nie haar kar gestart kon kry om geld uit haar bankrekening te gaan onttrek nie. Volgens die ma het sy toe aangebied om haar aanvaller te neem om geld te trek – net om hom weg te kry van die kinders af. Sy sê terwyl sy na die kar toe gestap het, het hy die gun heeltyd op haar gerig. Volgens haar het die man haar met die dood gedreig as sy sou try om enigiemand se aandag te trek. Sy sê hy het die toue van haar hande en bene ver­wyder. Volgens haar het sy aan die man in detail verduidelik hoe om geld te trek. Sy sê sy het haar geheime nommer aan hom gegee. Die ma getuig toe sy stilhou by die plek in die dorp waar die geld getrek sou word, het haar aanvaller ’n klapmus oor haar gesig getrek, uitgeklim en haar in die kar toegesluit. Bloed Sy sê toe hy terugkeer kar toe, toe was hy bly oor die geld en het dit aan haar gewys. Volgens die ma was sy in daardie stadium van die aand al uiters moeg omdat sy reeds baie bloed verloor het weens die skietwond wat sy vroeër opgedoen het. Die ma sê haar aanvaller het gesê hulle moet wag tot ná middernag sodat hy nóg geld kan trek. Volgens haar het sy hom gewys hoe bebloed sy is toe hy geskimp het om seks met haar op die agterste sitplek te hê. Die ma sê sy het onbeheers begin bewe. Volgens haar was sy boonop yskoud en swak. Sy sê in daardie stadium was dit reeds 23:55. Volgens haar het die man toe die items gevat wat hy vroeër uit die huis gesteel het, uit die voertuig geklim en weggestap. Ambulans Die ma sê sy het teruggery huis toe en haar kids daar gevind. Volgens haar was hulle almal in ’n toestand. Die polisie en ambulans het kort daarna opgedaag.