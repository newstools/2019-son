DIE polisie sal op hot spots wees totdat die verskriklike bendeskietery in die Baai stabiliseer. Die hot spots sluit in die primêre skole Strelitzia, Astra en Kroneberg, wat Maandag toegemaak het ter wille van die kinders en onderwysers se veiligheid. Vroeg vandeesweek het bullets gevlieg tussen twee rival gangs in Bethelsdorp Uitbreiding 21 en 31. Hoofde het aan Son gesê die geweld beïnvloed die welstand van die kinders, wat nou eksamen skryf. Hulle loop skool mis omdat hulle ouers te bang is om hulle daarheen te stuur, of hulle is so op hulle senuwees dat hulle werk ly. Kol. Priscilla Naidu, ’n woordvoerder, sê die polisie is op die hot spots sigbaar. “Ons sal in die area bly totdat dit gestabiliseer het.” Die metropolisie is ook sigbaar. Yolanda Faro, hoof van die metropolisie, sê hulle besoek eintlik al geruime tyd skole en doen daar patrollies om misdaad te voorkom. Uitgereik Clifton Jantjies, hoof van Strelitzia, sê die kinders is rustiger, maar bly onseker oor hulle veiligheid. Yul Billet, hoof van Kroneberg, sê dinge het nou bedaar. “Die polisie van Bethelsdorp het na ons uitgereik en gevra of ons enige iets nodig het. Die metropolisie was ook sigbaar in die straat. “Die voorsitter van die beheerliggaam het die ouers toegespreek sodat ons oor die gebeure kan gesels en kyk hoe ons die kinders veilig kan laat voel.” Een ouer het haar kind uit die skool gehaal omdat dié deur die vlakkie in Uitbr. 31 moet loop waar al die bendebedrywighede kop uitsteek. Die eksamens by Kroneberg het twee dae later begin. Helma Boggenpoel, hoof van Astra, sê die polisie is nou sigbaarder as ooit tevore. Mali Mtima, woordvoerder van die Oos-Kaapse onderwysdepartement, sê hulle wil vir die leerders en onderwysers berading aanbied.