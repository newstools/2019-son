PROGRESS se rugbyspan kom voor sy grootste uitdaging tot dusver in vanjaar se Oostelike Provinsie Superliga te staan. Die Bloutruie sal hul tuisveldvoordeel in Uitenhage wil benut wanneer hul teen die Madibaz in Afdeling B te staan kom. PE Harlequins en Star of Hope se wedstryd beloof om weer een van daai aantreklike kragmetings te wees wat die toeskouers tevrede huistoe sal stuur. Gardens sal die gunstelinge wees om op hul tuisveld in Uitenhage vir PE Polisie te klop, maar sal moet ligloop. Die Bobbies is nooit ’n maklike klomp om te klop nie en sal soos gewoonlik met ’n groot poging vorendag kom. As daar ’n span is wat ’n sege verdien is dit Park. Park het vanjaar al heelpartye oorwinnings net-net misgeloop, maar sy aggressiewe voorspelerspel behoort by Londt Park te sterk vir die sukkelende Despatch te wees. Die bepalings is: Groep A: PE Harlequins t Star of Hope, Abderdeen t Suburban, Born Fighters t Windvogel, Gardens t PE Polisie, Trying Stars t Missionvale; Brumbies t Motherwell. Groep B: Hanley Villagers t Spring Roses, Jeffreysbaai t African Bombers, Kruisfontein t Gelvan Wallabies, United Barbarians t Kwaru, Park t Despatch, Progress t Madibaz. Afskoptyd: 15:30.