TALENTVOLLE dansers, julle kan maar solank julle dansskoene aantrek, want hier kom ’n danskompetisie wat skrik vir niks! Ashley Pienaar Produksies bied vanjaar die opwindende Dance-Off Competition aan. Tot dusver het 16 dansgroepe al ingeskryf om deel te neem. Onder hulle is 021 Movement, Hybrid Dance Crew, Swag Step Crew, Proverbs en Northern Dance Academy. Die kompetisie word Saterdag in die Ravensmead Civic Centre gehou. Dit begin 14:00 en die wenner word 22:00 aangekondig. Koop Die MC vir die aand is niemand anders nie as die komediant Ashley Pienaar. Die beoordelaars vir die aand is van die top-dansafrigters in Suid-Afrika. Rebellious Dance Saints gaan ’n guest appearance maak. Verskeie artists gaan ook optree, onder wie Ajay “Wonderboy” Pienaar, Lizzy B, Lyrical Gang en Le-Lo Thee Eillest. Kaartjies kos R50 as jy dit vooraf koop en R80 as jy dit die aand van die event by die deur koop. Die wenner(s) loop weg met R3 000, ’n bemarkingskontrak van drie maande en die kans om in November by die Cape Town Music Awards op te tree.