NOG ’n man is doodgeskiet in die noordelike gebiede van die Baai. Sergio Moss (28) is gisteroggend omstreeks 05:00 in Kalotastraat, Bethelsdorp, noodlottig gewond. Kol. Priscilla Naidu, polisiewoordvoerder, sê twee onbekende mans het na bewering na ’n jaart in Kalotastraat gegaan. Moss was aan die slaap in ’n verlate kar op die erf. Dwelmverslaafde “Twee skote is afgevuur deur die side window en hy is noodlottig in die gesig getref. “Moss is nie verbind aan enige bende nie, maar daar word beweer hy was ’n dwelmverslaafde. Die motief vir die skietery is onbekend,” sê Naidu. Die SAPD se speurders in Bethelsdorp ondersoek ’n moordsaak. Die polisie doen ’n beroep op die gemeenskap om hulle te help met hulle ondersoek deur die Bethelsdorp-polisiestasie te skakel met enige inligting oor die skietvoorval.