TWEE killers is gister vir lewenslank tronk toe gestuur vir die skietdood van een van ’n tweeling op 3 September 2016 in bosse in Motherwell. Waarnemende regter Vinesh Naidu het Thokozani Namete (24) en Mabhuti Kilani (35) ook elk 15 jaar opgelê vir die onwettige besit van ’n vuurwapen, 2 jaar vir die onwettige besit van ammunisie en 5 jaar vir ontvoering. Die twee uitvaagsels sal laasgenoemde vonnisse gelyklopend met die lewenslange vonnis uitdien. Naidu het Namete se aansoek om verlof tot appèl teen sy skuldigbevinding en vonnis van die hand gewys. Kilani se aansoek om verlof tot appèl teen sy skuldig­bevinding en vonnis word Maandag aangehoor. Slagoffer Die hof het Lebohang Mbewu, wat aanvanklik ook ’n beskuldigde was maar later staatsgetuie gedraai het, gevrywaar teen vervolging. Namete en Kilani se vonnis spruit uit ’n voorval toe hulle hul slagoffer, Zamumzi Sotyele, en sy vriend Mzwanele Hojisi vanuit ’n huis in Motherwell gekidnap en in ’n voertuig gedwing het. Die twee mans is toe geneem na ’n beboste gebied waar hulle gedwing is om kop-aan-kop op die grond te lê. Namete het Sotyele met ’n shotgun geskiet. Sotyele is op slag dood. Hojisi het voorgegee hy is dood. Hy het later weggekom en eindelik by ’n tavern om hulp aangeklop. Sotyele se lyk is die next dag ontdek. Die beskuldigdes is op 14 September 2016 in hegtenis geneem.