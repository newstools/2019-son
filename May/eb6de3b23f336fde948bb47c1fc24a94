IGGY Azalea is lekker moerig vir ’n posh tydskrif wat kaalbolyf-foto’s van haar laat uitlek het. Ek sien op The Juice die Australiese rapper het die week haar sosialemedia-rekeninge delete. Dis nadat kaalkiekies wat in 2016 geneem is, op die internet verskyn het. Maar voordat sy haar sosiale media delete het, het sy ’n moerige boodskap aan die tydskrif GQ geskryf. Die rapper laat hoor: “Baie high-profile-vroue het al cov­ers vir GQ gedoen waar hulle hande strategies op hulle borste geplaas is en ek het altyd gedink dis baie mooi. So, toe hulle my vra, het ek nie twee keer gedink nie. “Ek het nog nooit gesien dat enige van die ander vroue se covers geleak is nie. So, ek het gemaklik gevoel om vir so ’n vooraanstaande tydskrif model te speel, wetende dat die foto’s waar my hande my borste cover vir print gebruik sou word. Oorweldigend “Ek het nog nooit my toestemming gegee vir hulle om die kaalkiekies te release nie. “Daar was geen rede vir enigeen om die foto’s te hou nie. Ek is geskok en kwaad dat hulle nie die foto’s onmiddellik delete het nadat die finale foto’s vir print gekies is nie.” Die “Fancy”-rapper het verder geskryf dat sy seergemaak voel, veral oor mense lelike goed oor haar lyf kwytgeraak het. “Ek is ’n ball van negatiewe emosies. Ek voel ingedoen, skaam, geskend, kwaad, hartseer en ’n miljoen ander dinge. Nie net oor ek nie my toestemming gegee het nie, maar ook oor die manier waarop die publiek hierop reageer het. “Die slegte dinge wat mense, meer spesifiek mans, oor my liggaam sê, is oorweldigend en dit maak my naar.” Iggy het ook laat hoor dat sy die persoon wat die foto’s geleak het, hof toe sal sleep.