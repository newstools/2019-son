AS ONS weer ons oë uitvee, dan is Kanye West as ’n predikant ingeseën! Ek het mos al vertel van die rapper wat deesdae elke Sondag ’n kerkdiens in ’n oop veld naby sy huis hou. Dit klink dalk na ’n mal idee, maar die dienste is elke week tjok en blok en daar’s heelwat celebs wat dit bywoon. Volgens TMZ is die dienste net op uitnodiging. ’n Mens sou dink Kanye sou hom vir eers eerder bepaal by sy en sy vrou, Kim Kardashian, se pasgebore seuntjie, Psalm. Maar nee, die Yeezus-rapper se gedagtes is by sy duiwelskerk. ’n Ingeligte na aan die rapper skinder: “Kanye is daarvan oortuig dat dit sy roeping is om die evangelie te verkondig. Hy was nog altyd ’n man van geloof, maar hy vat dit nou na die volgende level. “Hulle glo eerlik hulle is geloofsleiers. Kanye dink hy was Jesus in sy vorige lewe en hy het Kim oortuig dat sy die Maagd Maria was.” Kan jy nou meer?!