SETH Rogen is ’n oulike ou wat hou van aaptwak rook. Dis nou as ons ons eie goue girl Charlize Theron wil glo. Die tweetjies is op toer om hulle nuwe romantic comedy Long Shot te promote. En in ’n onderhoud met Vanity Fair het die tweetjies ’n lie detector-toets gedoen. Aan die begin het die girl van Benoni die hef in die hand gehad toe sy Seth onder kruisverhoor geneem het, maar toe draai die wiel vir haar. Charlize het gebabbel dat sy sy en Seth dieselfde aand sommer ’n braai moet hou. Toe het sy hom in Afrikaans beskryf as ’n oulike ou wat baie snaaks is en daarvan hou om dagga te rook. Dit klink vir my asof ons goue meisie se hart chocolates vir haar mede-akteur klop. Charlize, as jy lekker braaibroodjies maak, kan jy dalk net dié oulike ou se hart steel.