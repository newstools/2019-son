AS DIE DA jou al gebel het om oor die elections te praat, is dit seker omdat vriende of familielede jou nommer uitgegee het. Talle lesers het by Son gemoan dat hulle aanhoudend oproepe van die blou party kry wat net voting wil gesels. Dirk Linde, ’n woordvoerder vir die provinsiale kantore van die DA, het gister aan Son verduidelik dat dit deel van hulle veldtog is. Volgens Linde is 95% van die nommers wat hulle gebel het, nommers wat die einste ontvangers se vriende gegee het. “Dis jare se werk in ál nege provinsies regdeur die land. “Dis al die besoeke van deur tot deur, vriende van vriende ... Dís hoe ons die nommers gekry het.” Linde sê hulle operate vanaf ’n kontaksentrum waar agente die mense bel. Hy sê daar is ook outomatiese stemboodskappe in sommige van die oproepe wat gemaak word. “Wanneer die agent jou bel, is dit om jou in te lig oor die verkiesing. Dis ook om mense te vra om die provinsie blou te hou sodat die ANC en EFF nie beheer hier kry nie.” Volgens Linde bel hulle ook nie net DA supporters nie. “Ons weet nie vir watter party die mense stem nie. So, dis nie waar dat ons die nommers op die verkiesing se system kry nie.”