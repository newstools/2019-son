AS JY nog nie jou kaartjies vir die gewilde saksofoon-speler Don Vino Prins se show #SaxyVibesIII het nie, moet jy gou spring. Dié musikant vier vanjaar sy 20ste jaar in die musiek­bedryf. Hy gaan dié groot mylpaal Saterdag met ’n lekker show celebrate. Dis die derde aflewering van die show van dié boorling van Epping Forest in Elsies­rivier. Hy het van die beste kunstenaars gekry om die verhoog saam met hom te deel. Die geliefde PJ Powers, Amy Jones, Jonathan Rubain, DJ Uncle Cal, Salome, die sjarmante Jarrad Ricketts en die Engelse saxofoon-speler Andrew Young gaan in die show optree. Saxy Vibes Productions en Brukman Consulting bied Don Vino #SaxyVibesIII in die Grand Arena, GrandWest, aan. Kaartjies kos R120, R180 en R220 en is beskikbaar by Computicket.