SY GEJOL het hom ’n goeie Cookie gekos. Dít verklap Lamar Odom (39) in sy tell-all-boek, Darkness to Light, oor sy geheime ver­houding met Taraji P. Henson (48). Die voormalige basketbalspeler en aktrise wat die tawwe koekie Cookie in Empire speel, was 10 jaar gelede saam. En toe sleep Khloé Kardashian hom voor die kansel. Dit klink asof hy nogal erg oor Taraji was, maar hy kon sy lat net nie in sy broek hou nie. Dailymail.co.uk berig hy en Taraji het foonnommers uitgeruil die dag toe hulle ontmoet het. Hulle het mekaar selfs aan hulle families voorgestel. Geweier Lamar skryf: “Sy was ’n wyse vrou en het dwarsdeur enige act van my gesien. “Sy het geweier om net nog ’n conquest te wees, en om eerlik te wees, ek wou ook nie hê sy moes een wees nie. “Ek dink nie ek het weer so diep geconnect met ’n ander swart vrou soos met Taraji nie.” Hy skryf: “Sy het my aan haar 14-jarige seun, Marcell, voorgestel, en sy was amper elke dag by my huis.” Lamar sê dinge was wonderlik totdat hy Taraji verneuk het. Hy het ook al erken dat hy ’n seksverslaafde is. Lamar erken ook dat hy opgemors het, al was die verhouding asemrowend. Ja, spyt kom altyd heeltemal te laat, Lamar.