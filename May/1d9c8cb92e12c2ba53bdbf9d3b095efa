MATTÉO Guendouzi kan Ar­senal die deurslag gee wanneer hy Chelsea in die Uefa Europa League-eindstryd in Baku aanvat. Tot dusver het die Gunners ’n goeie toernooi gehad: Die span het almal uitgestof. In die eindstryd gaan ’n bekende vyand hom egter in die gesig staar. Die Uefa Europa Cup is hoeka een van die trofeë wat Arsenal nog nie omhoog gehou het nie. Aaron Ramsey is beseer. Guen­douzi kry dus ’n gulde kans om in die middelveld vir die Gunners ’n sleutelrol te speel. Sedert die 20-jarige Fransman verlede jaar by Arsenal aangesluit het, is hy een van hulle bestes. In al die kompetisies die afgelope seisoen het hy vir 33 wedstryde uitgedraf en is hy in 14 van die bank af aangewend. Hy het nog net een doel in sy Arsenal-trui aangeteken – juis in die Europa League. In die 10 wedstryde wat Guendouzi reeds in die Europa League gespeel het, het hy veral in die groepfase gewys hy is goud werd. Teenstander In die ronde van 16 en in die kwarteindstryd teen Napoli is hy nie van die bank af ’n kans gegee nie. In die Europa Leauge het Guendouzi ’n beter teenwoordigheid gehad as Lucas Torreira, sy direkte teenstander in die span. Hy het ’n slaagsyfer van 90,5% behaal. Dis een van die bestes onder sy tydgenote in die kompetisie. – goal.com