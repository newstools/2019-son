DIE Westelike Provinsie het Vrydag in Durban sy onoorwonne aanvang tot dié jaar se SuperSport Rugby Challenge voortgesit deur die Sharks met 47-20 te klop. Die streeptruie het met dié sege seker gemaak hulle bly in die eerste plek in die kompetisie se suidelike afdeling. Jerome Paarwater, die WP-breier, se span het sewe drieë onderweg na hulle derde sege gedruk. Die haastige vleuel Edwill van der Merwe was die besoekers se groot ster met twee drieë op Kingspark se B-veld. In die noordelike afdeling het die Pumas ook hulle onoorwonne veldtog voortgesit deur die Luiperds in Mbombela met 40-30 af te slag.