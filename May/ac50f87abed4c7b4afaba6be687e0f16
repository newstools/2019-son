MET net enkele dae voor die nasionale verkiesing, het Antie Pat nog ’n prominente Kapenaar se steun ontvang. Die voormalige Springbok-afrigter Peter de Villiers het hom so in beseringstyd hier kort voor voting day by Antie Pat se Good-party geskaar. Snorre het dit vandeesweek duidelik gemaak dat hy slegs oranje sien en Woensdag vir Antie Pat se span gaan skrum. Hy meen de Lille is goed genoeg om die land na die volgende “wêreldliga” te neem. De Villiers sê hy staan bankvas agter De Lille se Good-party. De Lille beskou haarself as ’n kampioen sover dit die geveg teen korrupsie betref. Beginsels De Villiers sê: “Baie van ons wat baie hard gewerk het om onsself, asook ons families en ons land te verbeter, kry nie die erkenning wat ons verdien nie. Suid-Afrika sal ’n great plek wees as daar geleer kan word om gelyke waardes te gebruik, ongeag van kleur. “Die Patricia de Lille wat ék ken, het injustice teengestaan en gaan voort om teen korrupsie te veg. “Leierskap met goeie beginsels is belangrik.” De Lille is heel opgemaak met die snor in haar kamp. Volgens Antie Pat is de Villiers ’n goeie rolmodel na wie die party se jong mense kan opkyk.