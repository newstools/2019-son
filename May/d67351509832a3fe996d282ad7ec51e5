Caster Semenya het gewys maak nie saak wat wie sê nie sy is ‘n wenner. Die olimpiese-kampioen het in 1:54:98 eerste oor die wenstreep in die vroue 800m wedloop van die openingsbeen van die IAAF Diamanetliga-byeenkoms in Doha gewen. Sy het drie sekondes voor die ander atlete geeindig.Francine Niyonsaba van Burundi het tweede geeindig en Amerika se Ajee Wilson derde. Die Suid-Afrikaner, wie ook ‘n drie-keer wêreldkampioen is, het nou haar afgelope 30 wedlope oor 800m gewen. Semenya se deelname in die Diamond League kom slegs twee dae na die historiese saak teen die atletiekbeheerliggaam, wat sy verloor het. Ingevolge die atletiekliggaam se nuwe reëls moet atlete met ’n hoë testosteroonvlak dit ses maande voor enige deelname verminder tot onder 5 nmol/l. IAAF se bevinding is dat vroue-atlete met ’n hoë testosteroonvlak ’n onregverdige voordeel bo ander vroueatlete het. Die arbitrasiehof se paneel van drie regters (wat twee teen een gestem het) sê die IAAF se nuwe reëls is wel diskriminerend, maar dat dit 'n nodige, redelike en eweredige manier is om die atletiekliggaam se doelwit te bereik om die integriteit van vroue-atletiek te beskerm. Semenya kan wel binne 30dae appel aanteken, en haar regspan oorweeg nog hul opsies.