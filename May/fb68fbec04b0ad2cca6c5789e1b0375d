‘PLEASE be patient, I’m lowered ...” – daai is mos hoe Caster Semenya se atletiekfrokkie deesdae moet lees. Die IAAF het mos vir ons baster-aster Caster ’n pit gedruk en gesê sy moet ’n soort anti-dope gebruik om haar testosteroonvlak te verlaag. Maar wag, voordat julle kreun en ’n bietjie in julle mond kots, ek is nie hier om weer al die ou argumente op te bring nie. Nee, ek is eerder hier om die heel eenvoudige vraag te stel wat die Olimpiese Spele oorspronklik gestel het: Wat is die toppunt van menslike vermoëns? Wie is die sterkste, vinnigste, akkuraatste en so aan. Eers was dit ’n pypdroom om die myl in onder vier minute af te lê. Toe doen Roger Bannister dit uiteindelik in 1954. Fast forward na 2019 en daai rekord het nou geval na 3 min. 43,13 sek. Tokkel Mense raak ál meer soos daai oorspronklike moderne cyborg Steve Austin – beter, sterker en vinniger. In dié verband dwaal my gedagtes na Jason Barnes, die wêreld se vinnigste tromspeler, wat die simbale tokkel teen tot 40 slae per sekonde. Die ding is, Barnes het sy regterarm in 2012 in ’n ongeluk verloor ... Hy speel deesdae met ’n pasgemaakte elektromeganiese prostese, of soos ons in die volksmond sou sê, ’n robot-arm. En so gepraat van robot-arms, die movie Avengers: Endgame (wat interessant genoeg óók ’n Barnes-karakter met ’n robot-arm feature!) het teen Donderdag $2,26 miljard in die kitty gehad. In rand is dit sowat R32,4 miljard – nog meer as wat Ace Maga­shule na bewering in tien jaar uit die Vrystaat gelig het. So, spoiler alert: Mense hou van hulle superhelde. Nou, kyk, ’n paar ekstra druppels testosteroon maak obviously nie van Caster ’n superhero nie, maar die saak het my wel laat wonder: Wat as daar ’n alternatiewe Olimpiese Spele was? ’n Olimpiese Spele vir real life superheroes. Een waar enige iets toelaatbaar is? Doping? Hoekom nie! High-tech kubernetiese implants? Bring it on! Risiko’s om uit te brand – letterlik én figuurlik – en op die veld dood neer te slaan? Als deel van die opwinding! Sulke atlete sou werklik vry wees om hulle eie risiko’s te neem, hulle eie lyf op die spel te plaas en sodoende werklik die absolute limiete van menslike performance te toets. Mense gebruik reeds hulle sel­fone om hulle geheue te ondersteun en niemand het ’n issue dáármee nie. Hulle gebruik krukke en rolstoele om oor die weg te kom as hulle eie bene nie die trick kan doen nie en niemand kla nie. Hoekom nie? Want ons sien dit nie as cheating nie. En moenie vir my sê die reëls is daar vir die atlete se eie veiligheid nie. Rugby, boks en selfs nie-kontaksport soos gimnastiek kan uiteraard ook maar lekker gevaarlik raak. Gelyk Ek is hoopvol die hele gedoente met Caster se so-called “medisyne” sal uiteindelik op ’n billike manier uitgesorteer word. Dalk kan hulle subkategorieë skep gegrond op testosteroon­vlakke. Dit sal dinge darem meer gelyk maak, net soos wat die talle gewigkategorieë in boks doen. Dit sal ook nogal cool wees as mans en vroue in die middelkategorieë saam kan meeding. So iets sal beslis geslagsgelykheid bevorder. Hoe dit ook al sy, ek vermoed Caster gaan ’n bladjie uit ’n ander famous cyborg se boek kan neem en (met of sonder Oostenrykse aksent) vir die wêreld sê: “I’ll be back!”