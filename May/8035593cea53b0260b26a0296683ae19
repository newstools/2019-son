PROGRESS is die enigste onoorwonne rugbyspan ná sewe rondes van aksie in die Oostelike Provinsie se Superliga. Dit is weer Uitenhage wat die pas in die liga aangee, want Gardens is in die ander afdeling die span wat voorloop. Gardens is in afdeling A in die eerste plek op die nie-amptelike punteleer. Trying Stars van Alexandria is tweede, met Harlequins en Polisie wat daarna volg. Saterdag se wedstryde behoort nie ’n groot invloed op die stand van sake in afdeling A te hê nie. Op dreef Polisie moet lig loop, want as hy met sy wegwedstryd teen Suburban sou kleitrap, kan hy kontak met die voorlopers begin verloor. Progress word as die voorloper in afdeling B nie bedreig nie, maar agter sy rug is daar ’n groot stryd aan die gang. Kruisfontein is pragtig op dreef en is saam met Park, United Barbarians en die Madibaz in ’n stryd gewikkel om die tweede plek in te neem. Saterdag se fixtures is: Afdeling A: Aberdeen t Brumbies, Born Fighters t Trying Stars, Gardens t Missionvale, Star of Hope t Windvogel, Suburban t PE Polisie. Afdeling B: Kwaru t Hankey Villagers, United Barbarians t Jeffreysbaai, Madibaz t Kruisfontein, Gelvan Wallabies t Park, African Bombers t Progress, Spring Roses t Despatch.