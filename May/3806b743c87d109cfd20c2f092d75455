DIE vrouesokkerspanne van Spurs en die Universiteit van Kaapstad (UCT Ladies) het albei Saterdag nog ’n oorwinning op hulle kerfstok van wegwedstryde behaal en is onoorwonne ná ses games. Kamaal Sait, die afrigter en voormalige beroepsokkerspeler van Santos, se UCT Ladies-span het weer oortuigend met 3-1 teen Milano United geseëvier. Earon Isaacs (2) en Nina Woermann het sukses behaal vir UCT. Afgerig Spurs Ladies, wat RV United laas week met 1-0 geklop het, moes dié week vasbyt in ’n sewedoel-riller toe hulle Nova Na­cional op Holy Cross se speelveld met 4-3 verslaan het. Spurs, wat deur Winston Zeederberg afgerig word, moes walgooi en rotsvas staan om die wa deur die drif te trek. Jolaine Mouwers, Ré-Zharn Marinus en Caryn van Ryneveld was onder die doelskieters en het met vyfstervertonings vir Spurs geskitter. Spurs en UCT hou die fort en dit sal interessant wees om te sien wat in die toekoms gaan gebeur met 18 ligapunte elk in die sak. Verseker Intussen is Vasco da Gama­ weer op die wenpad nadat hy Maties FC in Stellenbosch met 3-1 geklop het. Doele deur Mantrè Khubeka, Cassidy Lassen en Kelso Peskin het die sege vir die span van Parow verseker. In ander wedstryde het Heideveld Ladies Sondag Manenberg Ladies met 3-1 geklop danksy doele deur Fazlin Adams, Kim Mentoor en Ashne Combrinck. Santos FC het op sy beurt die sukkelende span van Portia FC in Mandela Park met 4-1 verneder.