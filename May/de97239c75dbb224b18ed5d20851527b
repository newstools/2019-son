CHRIS Hughton is ná vier jaar as bestuurder van Brighton & Hove Albion in die pad gesteek. Sy afdanking kom nadat die Seagulls net-net dié seisoen in die Engelse Premierliga oorleef het. Tony Bloom, Brighton se voorsitter, sê Hughton het ‘n uitstekende job gedoen om die klub in Engeland se topliga te hou. “Dit was ongetwyfeld een van die moeilikste besluite wat ek nog as voorsitter van Brighton moes neem, maar een wat nodig was omdat ons in die tweede helfte van die seisoen so gesukkel het,” sê Bloom. “Ons drie wenne uit 23 wedstryde plaas ons status onder geweldige druk. Met dit ingedagte en die performances gedurende daardie periode, voel ek dit is nou die regte tyd vir ‘n verandering.”