Metrorail is deur nog ‘n brand getref. Hierdie keer nie een van hul treinstelle nie maar hul kantore. Volgens ‘n bron, wie gevra het om anoniem te bly, was die brand op dieselfde vloer as waar vertroulike dokumente gestoor word. Daphne Kayster, ‘n woordvoerder vir Metrorail, bevestig die brand in die Paul Sauer-gebou in die Kaapse middestad. “Die brand het op die tweede vloer van die Paul Sauer-gebou plaasgevind.” Sy ontken nie dat vertroulike dokumente op die vloer gestoor word nie. “Die Stad Kaapstad het kantoorruimte op die vloer,” aldus Kayster.