MOSSELBAAI. – ’n Man in sy vroeë 20’s het ’n necklace net-net vrygespring. Toe die gemeenskap hom op heterdaad betrap het waar hy ’n granny se groceries in Asla Park wou steel, was die gort gaar. Die drama het hom Saterdagaand afgespeel. Mense sê hy is betrap waar hy die groceries in ’n swart sak pak. Hy het ’n tuisgemaakte mes by hom gehad. Lithole Gwebu (42), ’n buurvrou, vertel sy het alarm gemaak. Die verdagte het probeer weghol, maar lede van die gemeenskap was gou op die man. Hulle het hom na ’n oop stuk veld geneem waar hy poedelnakend gestrip en ’n bietjie sag gemaak is. Die crowd het gou groter en wilder om die verdagte geraak. Lede van die buurtwag het daar aangekom en die situasie ontlont. ’n Lid van die buurtwag, Samson Dweba, sê: “Die verdagte is onbekend in ons gebied, maar toe die mense hom begin slaan, het hy gebieg dat hy die granny se R468 cash gevat het. “Maar mense kan nie reg in eie hande vat nie. Ons het hom gered gekry.” Die ou is hospitaal toe geneem. Die granny het nie ’n saak gemaak nie.