DIE gay haarkapper wat van moord op Orderick Lucas (1) aangekla word, sal oor twee weke hoor of hy borgtog kry. Melvin Volkwyn (40) van Kleinvlei in Eersterivier het gister in die Blue Downs-landdroshof verskyn. Hy was netjies geklee in ’n wit langmouhemp en check pullover. Lastig Volkwyn se lawyer, Crystal Paulse, het die hof gister meegedeel Volkwyn verdien ook borgtog, nes Jason Rohde en Oscar Pistorius. “Ek stem saam dat die klagte teen hom ernstig is, maar die staat het ’n swak saak.” Sy het ook voorgehou dat Volkwyn nie eens weet wie die getuies teen hom is nie en dat hy daarom nie die getuies sal lastig val nie. Sy sê ook die staat het geen bewyse dat Volkwyn die hofverrigtinge sal dodge nie. “Sy verlede kan nie teen hom gehou word nie.” Paulse het hiermee verwys na Volkwyn se kriminele rekord. Die staat voer aan Volkwyn het vir sewe maande ’n hofsaak gedros. In twee ander gevalle van winkeldiefstal is die sake by die hof uitgegooi omdat hy valse name met sy inhegtenisneming gegee het. Volgens Paulse gaan Volkwyn onskuldig pleit en verdien hy ’n kans om sy onskuld te bewys. “Daar is baie vrae in die saak wat nog geen antwoorde het nie. Ál wat die staat het, is omstandigheidsgetuienis. Die oorsaak van die kind se dood kon nie eens bewys word nie. Orderick kan ook aan natuurlike oorsake dood wees.” Paulse het haar ook uitgelaat oor Volkwyn se suitcase waarin Orderick glo gedra is voordat hy gedump is. “Waar is die suitcase? Is dit getoets vir DNS? Is dit ’n crime om met ’n suitcase rond te loop?” Nathan Adriaanse, staatsaanklaer in die saak, sê die suitcase is steeds soek. “Volkwyn het nie gestry dat hy ’n tas in die oggendure van 25 Maart in Eersterivier gehad het naby die plek waar Orderick se lyk gevind is nie. “ Inteendeel, hy het gesê hy dit vir ’n vriendin geneem. Die vriendin het dit egter ontken.” Orderick se lyk is op 2 April in ’n drein gevind. Hy is laas op 25 Maart in Volkwyn se sorg gesien. Adriaanse sê Volkwyn het nie ’n vaste adres nie en is ’n vlugrisiko. “Hy sal miskien nie oor die grense kan vlug nie, maar hy weet hoe om weg te kruip in die gemeenskap. “Dit het hy self in die ver­lede bewys met die petty sake teen hom.” Adriaanse het die hof ook gevra om nie ag te slaan op die petisie dat hy vrygelaat moet word nie. “Daar is op plekke een handskrif met verskillende handtekeninge of geen handtekeninge. Verder verskyn dieselfde name ook meer as een keer.” Een van Volkwyn se valse name is ook op die petisie. Adriaanse voeg by die oorsaak van Orderick se dood is nie belangrik in ’n aansoek om borgtog nie. Die saak is weer op 12 Junie in die hof.