WENDY Williams se 18-jarige seun het sy derra, Kevin Hunter, onlangs gepot. Dis omdat die talk show host se laitie, Kevin Hunter Jr., sy moer lelik gestrip het vir sy gierige joller-pa. Senior soek mos spousal support nadat Wendy hom om ’n egskeiding gedagvaar het, en dít was net te veel vir Junior. Die laitie bly by sy ma nadat sy derra se joldinge uitgekom en hy ’n lange na sy jolmeid gegooi het. Aangekeer Ek sien op TMZ die klong is gearresteer nadat hy en sy pa handgemeen geraak het in ’n winkel. Die New Jersey-polisie het Junior aangekeer vir aan­randing, maar hy is sommer gou weer vrygelaat. Sy derra het aan TMZ gesê hy gee om vir sy seun en sal die saak daar laat. Senior sê: “Ek is baie lief vir my seun. So, ek gaan nie dat die saak in die hof draai nie. Dinge is nie altyd soos dit lyk nie.”