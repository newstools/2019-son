DIE uittredende Wes-Kaapse premier, Helen Zille, staan by haar Twitter-uitsprake oor black privilege, berig News24. Dit blyk sy kies om nie verskoning te vra soos voorgestel deur Thuli Madonsela, die voormalige openbare beskermer nie. Madonsela het ook op Zille se twiet gereageer. Vrydag het Zille baie mense die harnas ingejaag met haar respons op ’n bespreking oor white privilege. Haar twiet lui: “Wel, julle verstaan duidelik nie black privilege nie. Dis waar jy in staat is om ’n land te plunder en honderde miljarde te steel én weer verkies te word. As mense permanente armoede vir die massas wil hê, doen hulle dit op die regte manier.” 