DIE oudkaptein van Manchester United, Gary Neville, het omtrent onder dié span se spelers ingeklim nadat hulle nie vir volgende seisoen se Champions League kon kwalifiseer nie. Neville, deesdae 'n ontleder vir Sky Sports, sê daar is niks aan die huidige United-span waarvaan hy hou nie. United het Sondag met 1-1 gelykop gespeel teen Huddersfield, 'n span wat heel onder op die punteleer lê. Die gelykop-uitslag maak dat United volgende seisoen aan die Europa League gaan deelneem. Die Red Devils het lewe goed begin onder Ole Gunnar Solskjaer, maar uitgesak toe hy voltyds in die pos aangestel is. Die span van Old Trafford het slegs agt punte uit hul laaste agt wedstryde gekry. Neville was hard op sy ou span en het gesê hy het dit meer geniet om Huddersfield dop te hou. “Jy kan jou ten minste met hulle vereenselwig. Daar is absoluut niks aan dié United-span waarvan ek hou nie. Dis aaklig. Kyk na hulle. Hulle is die moedeloosste groep mense,” het Neville gekap. “As ‘n bestuurder wil jy van jou span hou. Ek kyk na Ole Gunnar Solskjaer en ek kan my nie indink dat dit vir hom lekker is om dié spul dop te hou nie.” Neville sê die span herinner om aan die een van Tottenham wat Mauricio Pochettino geërf het met name soos Kaboul, Adebayor en Capoue -  ‘n groep individue sonder enige gees. “Hy het dit stuk vir stuk afgebreek,” sê Neville. “Ole sal dieselfde moet doen. Dit sal goed wees as die klub ‘n ervare sportsdirekteur kry om hom te help...” - Sky Sports