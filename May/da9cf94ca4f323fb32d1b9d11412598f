DIE vonke gaan Sondag behoorlik spat wanneer van die wêreld se voorste langasems vir die FNB Cape Town 12 ONERUN in Kaapstad gaan aantree Dié gewilde wedloop oor 12km begin in Woodbridge Island in Milnerton en eindig in die hart van die Moederstad in Bree Straat. Dit word vanjaar vir die vyfde keer aangebied. Sowat 14 000 atlete het ingeskryf vir vanjaar se wedloop. Benewens Suid-Afrika se Stephen Mokoka en Elroy Gelant, is daar ook ’n groep puik internasionale atlete wat ingeskryf het. Mokoka en Gelant handhaaf tans ’n uitstekende peil. Dié twee gaan vanjaar weer alles in die stryd werp om die tweemalige verdedigende kampioen en rekordhouer van Kenia, Morris Gachaga, te ontroon.  Daarteenoor is die 24-jarige Keniaan op soek na ’n driekuns aan seges. Hy sal boonop ook sy wêreldbeste tyd van 33:27 wat hy laas jaar opgestel het, wil oortref. Gachaga se landgenote van Kenia, Rhonzas Kilimo, Moses Koech en John Langat sowel as Abdallah Mande van Uganda en Betesfa Getahun van Ethiopië tel almal onder die aanspraakmakers. Buiten Mokoka (27:38)  wat die huidige Suid-Afrikaanse rekordhouer is, is daar vier ander atlete - Koech (27:46), Kilimo (27:57), Langat (27:58) en Getahun 27:39 - wat reeds die 10km onder 28 sekondes afgelê het. Al spog Gachaga met die vinnigste half-marathon (59:22), het hy nog nie die 10km onder 28 minute gehol nie. Mokoka het oor sy kanse gesê: “Ek is tans in baie goeie shape. Elroy (Gelant) hardloop ook goed.  Met al die puik atlete wat gaan aantree, is ek vol vertroue dat dit ‘n baie vinnige wedloop gaan wees.“Ek glo ek gaan baie naby aan 33 minute harloop.” Sy landgenoot, Gelant het in April vanjaar ’n half-marathon in 61:57 afgelê.  Hy het boonop ’n nuwe rekord (63:20) in die Two Oceans half-marathon -  oor een van die moeilikste roetes  in die land – opgestel.  Gelant se doelwit is om vanjaar die half-marathon onder 60 km te hardloop. Hy sal dus sy stempel in die CT12 wil afdruk en bewys dat hy die beste  atlete in die wêreld kan saamgesels. In die vroue-wedloop is Kesa Molotsane met ’n persoonlike beste tyd van (32:56) in die 10km een van die gunsteling om op die podium te eindig.  Sy sal graag op haar derde plek van laas jaar wil verbeter. Irvette van Zyl het laas jaar die FNB Durban 10K CITYSURFRUN-wedloop in ’n haastige 32:06 afgeblits.  Sy het vroeër vanjaar derde in die Two Oceans Ultra-Marathon geëindig. Die 10 000m-Statebond-kampioen, Stella Chesang, van Kenia was laas jaar tweede oor die eindstreep van die CT12. Chesang gaan onder ander sake uitspook teen