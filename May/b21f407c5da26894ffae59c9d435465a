DIE Bulls moet sonder hul Springbok-agsteman, Duane Vermeulen, in die volgende twee Superrugby-wedstryde klaarkom. Die Bok-breker het Vrydag ’n besering in die Bulls se nederlaag van 10-22 teen die Brumbies opgedoen. Hy moet volgens Springbok-protokol ’n blaaskans kry. Pote Human (afrigter) se span kom Saterdag in Auckland teen die Blues te staan. Daarna wag die Highland­ers in Dunedin voordat die Bulls hulle veldtog met ’n kragmeting met die Lions op Loftus Vers­feld afsluit. Dit gaan beslis nie ’n mak­like taak vir die Pretorianers wees nie. Behalwe Vermeulen wat nie verder op toer gaan speel nie, sit die Bulls ook sonder die dienste van hul kaptein en losskakel, Handré Pollard, weens ’n besering. Met twee van sy ervare leiers wat nou nie beskikbaar is nie, hoop Human dat die young­sters in sy groep gou gaan hand opsteek. “Dit gaan beslis nie maklik wees nie. Die youngsters moet egter nou opstaan en wys waartoe hulle in die kompetisie in staat is,” het Human gewaarsku. In die daaropvolgende week moet Robert du Preez (afrigter) se span heelpad Suid-Amerika toe reis om die Jaguares in Beuenos Aires te gaan aandurf.