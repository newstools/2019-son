QUINTON Manuels bied vanaand, môreaand en Saterdagaand ’n comedy show in Athlone aan. Die titel van dié show is “The No Sour Hour Show – Langlaas Gewannelaas”. Die grapjas – ook ’n omroeper en deesdae selfs ’n akteur – verduidelik waaroor die show gaan: “Dis ’n mengelmoes van stories oor my grootwordjare en stories oor legendes in die vermaakbedryf.” Die komediant sê oud en jonk sal die show geniet. Hy nooi: “Ons leef in ’n tyd waar die uitdagings van die lewe so baie is. Musikante “Kom gee jou lyf ’n lekker tyd en vergeet ’n oomblik al jou probleme.” Die sangeres Elwira Standili en musikante soos August van der Westhuizen, Jason Ward, Rodney Buys, Rorick Sellidon, Jayson Rae Sheldon en Shawn de Vries gaan vir die musiek sorg. Die kaartjies kos R120 elk en is by Computicket te koop. Die show vind in die Joseph Stone-oudito­rium plaas. Die IPA Foundation bied dié Quinton Manuels-produksie aan.