DIE Italiaanse sokkerklub Juventus is op soek na ’n nuwe manager, maar Pep Guardiola is nie ’n kandidaat nie. Een van Juve se grootbase het gister die lug gesuiwer oor rumours dat die afrigter van Manchester City vir Massimiliano Allegri gaan vervang. Allegri was Sondag vir die laaste keer in beheer van The Old Lady, saam met wie hy vyf keer die Serie A-titel gewen het. “Ek dink ons lewe deesdae in ’n eienaardige wêreld,” het Fabio Paratici, Juve se sport­ing director, oor die Guardiola-gerugte gesê. “Ons het geen kontak (met Guardiola) gehad nie. Ons het nog nooit eens daaroor gedink nie, want hy het ’n kontrak.” Sky Sports het gister berig Allegri se nuwe opvolger kan die huidige manager van Chelsea, Maurizio Sarri, wees. Sarri se toekoms by die Blues is nog onseker. Die Italianer en Chelsea se base het verskeie kere vasgesit.