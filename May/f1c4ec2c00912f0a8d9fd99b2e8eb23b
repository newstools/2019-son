DIE appel val soms nooit te ver van die boom nie, nè? Jennifer Lopez (49) se dogter, Emme Maribel Muñiz (11), is amper nét so talentvol soos sy. ’n Video van Jenny en Emme gaan tans viral op sosiale media. Waarin sing Emme die Grammy-bekroonde Alicia Keys hit “If I Ain’t Got You”. Ons moet seker in ag neem dat Emme nie net J.Lo se talent het nie, maar ook baie van haar derra Marco Antonio Muñiz, oftewel Marc Anthony, s’n. Duidelik Hy’s mos ook ’n sanger, akteur, vervaardiger én die top-selling tropical salsa-kunstenaar. In die video kan ’n mens duidelik hoor dat Emme daai high notes met gemak sing. Jy kan die trots in Jennifer se oë sien terwyl sy na Emme kyk en smile. Nadat haar dogter klaar gesing het, gryp Jenny haar en gee haar ’n stywe drukkie. Dan laat hoor J.Lo dat sy daaraan dink om haar dogter saam met haar op toer te vat. “Ons moet haar laat uitkom en iets op toer doen?” Dan vra sy vir die jonge Emme: “Wil jy ’n klein stukkie soos hierdie in die show doen? Ons sal sien. Ons gaan dit uitcheck. Maar jy hoef nie as jy nie regtig­ wil nie.” Met ’n ma soos Jennifer sal Emme sommer nog ’n groot ster word!