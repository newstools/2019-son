ADAM Levine is moeg vir die Amerikaanse weergawe van The Voice. Die sanger van die gewilde groep Maroon 5 deel dié nuus op Instagram (IG). Adam bedank die vervaardiger, Mark Burnett, NBC, sy mede-afrigters en die aanbieder, Carson Daly, in ’n lang Instagram-stuk. Hy het die show begin coach saam met Cee Lo Green, Blake Shelton en Christina Aguilera. By ’n foto van die oorspronklike coaches skryf Adam: “So ag jaar gelede het Mark Burnett ons oortuig om te teken vir deel­name aan ’n show waarin jy in ’n rooi stoel sit met jou rug na die deelnemers op die verhoog. Gedink “Eerstens bedank ek Mark. Ons het geen idee gehad wat ons doen en watter rigting die show sou inslaan nie. “Ná die eerste dag se filming het ek geskok gesit en gedink: ‘Dis magic dié; iets gebeur beslis.’ “Dis ’n ervaring wat my lewe gevorm het en dit sal my altyd bybly. “Dankie dat julle my laat teken het. Ek sal dit vir die res van my lewe koester. “Dankie aan elke coach wat langs my in daai stoele gesit het. “Dankie aan almal wat dié lang en asemrowende left turn geskep het, een wat ek nooit gedink het ek sal volg nie.”