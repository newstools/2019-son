ONS het gister berig Meghan en prins Harry het ’n babaseuntjie gekry en con­grats en al daai dinge. Maar daar was glo baie drama agter die skerms my die telg se aankoms. Meghan is inderhaas na ’n private hospitaal in Londen geneem, wat al die planne vir ’n home delivery in die wiele gery het. Die Daily Mail het gesê dat die hertogin van Sussex Sondag deur Harry en hulle Scotland Yard security team in die geheim na ’n private hospitaal geneem is. Sy was reeds ’n week overdue en die besluit om haar na ’n hospitaal te neem, was so ’n groot geheim dat nie eens die ander royals dit geweet het nie. Volgens die Mirror UK is Meghan na alle waarskynlikheid na die Portland-hospitaal in Londen geneem. Die prinsesse Beatrice en Eugenie is ook daar gebore. Venster Dis ook die hospitaal waar al die rich en famous kraam, soos Victoria Beckham. Om daar te kraam, kos rondom 15 000 pond (sowat R283 000). Daar is glo al maande gelede beplan dat Meghan by Frog­more Cot­tage die lewe sal skenk. Maar dit is toe alles by die venster uit toe sy hospitaal toe gerush moes word. Die klein dingetjie is Maandag 05:26 gebore. Met Harry se aankondiging van die geboorte het hy glad nie gemeld waar die laitie ge­bore is nie.