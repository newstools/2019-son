TOKOZILE Xasa, Suid-Afrika se minister van sport, gaan die Verenigde Nasies (VN) vra om teen die Internasionale Vereniging van Atletiekfederasies (IAAF) op te tree. Dit is omdat Xasa glo die IAAF hardloop bo-oor die menseregte van atlete soos Caster Semenya. Xasa het in ’n verklaring bevestig die SA regering staan bankvas agter Atletiek Suid-Afrika (ASA). ASA gaan appèl aanteken teen die Internasionale Hof vir Sportarbitrasie (CAS) se beslissing dat atlete soos Semenya hulle testosteroonvlak moet verlaag as hulle aan items soos die 400 m en die myl wil deelneem. ASA byt nie aan dié beslissing nie en het om drie redes besluit om daarteen te appelleer.