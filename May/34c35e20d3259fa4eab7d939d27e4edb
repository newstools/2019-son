’N ATLEET van Kroasië het verlede Sondag in Zagreb ’n nuwe Guinness-wêreldrekord opgestel deur ’n Smart car 106,9 km ver te stoot binne 24 uur. Tomislav Lubenjak het die ou karstootrekord van 82 km binne 24 uur sommer maklik verbygesteek en toe hou hy maar net aan met stoot. Guinness se reëls vereis die motor, wat sowat 730 kg weeg, moet ’n bestuurder agter die stuur hê wat elke vier uur met ’n ander bestuurder moet switch. Lubenjak kon elke uur vir 3 minute ’n break kry. Beeldmateriaal en ander bewyse van dié prestasie is aan Guinness voorgelê om die rekord amptelik te maak. – UPI