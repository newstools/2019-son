DIE jaarlikse Disability School Awareness-program vir kids om te leer en pret te hê, is laas Vrydag in George aangebied. Nie-gestremde kids het in rolstoele aan verskeie sportsoorte deelgeneem. Die George-munisipaliteit se afdeling vir gestemdheid en gender-sake het die dag in samewerking met die Garden Route Mall en die Nelson Mandela-Universiteit aangebied. Dié organisasies probeer die mindset van jong mense verander oor die stigma wat soms nog aan gestremdheid kleef. Rdl. Sean Snyman van gemeenskapsontwikkeling en maatskaplike dienste het die dag geopen. “As Suid-Afrika wil verbeter, moet ons ons jeug se ingesteldheid oor gestremdes verander.” Volgens hom word baie kinders nog gespot en gekritiseer oor hoe hulle lyk of daar word neergesien op hulle. Kinders het games gespeel en baie pret gehad in die rolstoele, maar dis ’n ernstige saak. Snyman sê die kinders kon net ’n paar uur lank ervaar wat 7,9% van alle Suid-Afrikaners elke dag beleef. “As ’n mens gestremd is, is dit nie net iets wat jy kan vergeet en net los as dit moeilik raak nie. “Kinders, grootmense en ouers wat aan fisieke of verstandelike gebreke ly, word steeds deur die gemeenskap opsy gestoot. “Dit gebeur, al bepaal ons menseregte dat almal se regte erken moet word.” Snyman is self gestrem en hy het die mense op die dag gevra om self te ervaar wat gestremde mense elke dag ervaar. Hy sê: “As ons die wêreld ver­beter deur mense in die gemeenskap te akkommodeer, maak ons die deure oop vir ’n beter lewe vir almal.” Die skole wat deelgeneem het, is Pacaltsdorp Primêr, Dellville Park Primêr, Haarlem Primêr, Waboomskraal Primêr, Tyholora Primêr, Franken Primêr, Hibernia Primêr en Conville Primêr.