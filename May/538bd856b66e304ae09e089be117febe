IN 2016 het past. Alvino Woods van die Embassy City Church in Delft sy eerste Christelike boek, Strategic Prayer Points, bekend gestel. Hy het toe be­lowe om ’n follow-up uit te reik op dié boek “wat jou gebedslewe versterk”. Laas Sondag het Woods sy woord gestand gedoen toe hy sy prayer audiobook Stra­tegic Prayer – Next Level in ’n stampvol Peace United Out­reach-kerk in Delft bekend gestel het. Woods vertel: “Dis nie op ’n CD nie, maar op ’n flash drive wat in enige USB port ingedruk kan word. “Dit is gedoen om in pas te bly met hedendaagse tegnologie. Mense kan daarna luister in die motor, by die huis of selfs by die werk.” Op die drive is ag gebede: “Prayer Quotes”, “Leadership”, “At Ease”, “Sinner’s Prayer”, “The Spirit of Prayer”, “Holy Spirit”, “Praises”­ en “Thanksgiving”. Kontak die pastoor gerus by 079 050 9183 of op Facebook onder die naam Alvino Hiemie vir nog inligting. Well done!