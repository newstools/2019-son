DIE Darling-rugbyspan het Saterdag in ’n Swartland-ligawedstryd van die Boland-rugbyunie op sy tuisveld maklik vir Samoa van Moorreesburg met 45-25 (28-5) geklop. Neil Papier, afrigter van die wenspan, was egter nie tevrede met sy span se vertoning nie. “Die manne kon beter gedoen het. Hulle het die besoekers toegelaat om terug in die game te kom nadat hulle gemaklik voor was,” het hy gesê. Skitterend Die Darling-span het reeds in die eerste helfte vyf drieë ingeryg om sy bonuspunt te verdien. In die tweede helfte het hy die agtal volgemaak. Wildon Marsh, agsteman van Darling, was skitterend in die aanval met sy stormram-lopies. Darling is onoorwonne met 24 ligapunte ná vyf wedstryde. Volgens die coach van Darling is hulle mikpunt om die Swartland-kompetisie te wen en vir die Top8 te kwalifiseer.