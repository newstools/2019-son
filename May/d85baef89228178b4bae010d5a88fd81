SWAZILAND was skielik weer in die nuus nadat Suid-Afrikaanse mans gesê het hulle trek na eSwatini ná ’n mediaberig waarin beweer word koning Mswati III het die mans in sy land beveel om meer as twee vroue te trou, anders kan hulle tronk toe gaan. Ná die berig het SA mans op sosiale media hulle belangstelling gedeel rakende trek na die buurland, sodat hulle ook meer as twee vroue daar kan gaan trou. Die koning het egter Maandag ’n verklaring uitgereik wat die verslag aan die kaak stel. Hy het dit ’n belediging vir die monargie en ’n skande vir joernalistiek genoem. Jammer, ouens, die koning het glo glad nie daai woorde kwytgeraak nie. – citizen.co.za