DIONNE Warwick dink Queen B is amazing, maar sy is nie so seker of hierdie superster ooit ikoon-status gaan bereik nie. Dié legende het aan die tydskrif Essence gesê dat sy nie dink vandag se musiek lewer enige classics op nie. Toe die 78-jarige gevra is of sy dink Beyoncé is ’n ikoon, het sy eers Queen B se beuel geblaas voordat sy heel eenvoudig net nee gesê het. “Dit is wonderlik om te sien hoe sy haar omskep het in wie sy is en wie sy wil wees. Ek is baie trots daarop, ek is regtig. “Maar ek twyfel of sy ’n ikoon soos Gladys Knight, Patti LaBelle of ’n Johnny Mathis sal word. “Ek is regtig baie lief vir haar en waardeer haar talent. Maar daardie ikoon-status is nog ’n ver pad vorentoe” Maar min wetend is antie Dionne dat die Beyhive nie te gaaf is met enigiemand wat na hulle Queen B hap nie. Sy het toe vinnig op Twitter geskerm en gesê dat die tydskrif haar woorde verdraai het. Maar antie Dionne het vergeet dat haar onderhoud op video vasgelê is. So, Essence kan daarmee bewys dat alles uit die perd se bek kom. Persoonlik stem ek nie saam met Dionne nie. Ek dink Beyoncé is ’n ikoon en sy is verreweg die beste performer van haar era. Maar soos die Beyhive gesteek het na arme antie Dionne is ook nie reg nie. Een van Beyoncé se ongeskikte fans het getwiet: “Daai fossiel Dionne Warwick moes eerder net in haar stoel in die ouetehuis gesit en haar mond gehou het en nie vir Beyoncé gekom het nie.” Nog ’n twiet lui: “Beyoncé het haar ikoon-status van die 90’s tot nou volgehou. Sy het live perform­ances in die moderne tye ge-revolutionise. Om voor te gee dat sy nie waardig genoeg geag word om ’n ikoon genoem te word nie, is regtig net haat. Net oor Dionne oud is, beteken dit nie dat sy ook ’n hater kan wees nie.” Ek sal graag net by Essence wil weet hoekom so ’n soort vraag in die eerste plek in ’n onderhoud gevra is ...