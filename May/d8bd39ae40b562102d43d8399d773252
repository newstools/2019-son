GEORGE. – Hy het probeer om krag onwettig te koppel, toe word hy geshock. Dit het hom sy lewe gekos. Die 30-jarige elektrisiteit-dief is in die hospitaal oorlede. Volgens inwoners het hy probeer om krag onwettig te koppel by ’n shack in Zone 8, Thembalethu. Die slagoffer was glo ’n ou wat kort-kort gevra is om so ’n koppeling te maak. Hy is die tweede ou in ’n kort tydjie wat só dood is. Misdaad Nobuntu Sixathu, ’n inwoner, sê mense word geforce om hulle lewe op die spel te plaas en krag te steel, anders sal hulle nie eens ’n ou vonkie krag in hulle gemeenskap hê nie. Sixathu kla: “Die omgewing is donker in die nag en dit lok natuurlik misdaad. “Ons vrees vir ons kinders se veiligheid.” Chantel Edwards-Klose, ’n woordvoerder van George se munisipaliteit, sê die munisipaliteit se ondersoek dui daarop dat die slagoffer naby ’n transformer gepeuter het aan die elektrisiteit – iets wat uiters gevaarlik is.