NIKS meer tamaties vir die klein meisietjie met die groot ponytail nie. Ariana Grande moes twee van haar konserte uitstel weens ’n tamatie-allergie. Page Six berig die girl het die nuus op Instagram met haar fans gedeel. Toe die fyn sangeressie haar fans inlig, het sy nie eens van die allergie geweet nie. Sy het net olik gevoel. “Ek het baie siek gevoel toe ek wakker word. Ek het toe na my dokter gegaan en hy het my aangeraai om hierdie shows te kanselleer,” sê sy. Keel Ure later het sy haar fans ingelig hoe pynlik haar allergiese reaksie is. “Update: Ons het ontdek dat ek allergies is vir tamaties en nou is my keel toe. “Dit voel steeds asof ek ’n kaktus ingesluk het, maar ek maak darem vordering.” Hoewel Ariana pyn verduur het, het sy darem nie haar sin vir humor verloor nie. Die celeb het gegrap: “PS: Daar is niks onregverdiger as ’n Italiaanse vrou wat in haar middel-20’s ’n allergie vir tamaties­ ontwikkel nie.”