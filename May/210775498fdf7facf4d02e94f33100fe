ARIANA Grande is in warm water. Dié sangeressie met die groot ponytail word hof toe gesleep nadat sy foto’s van haarself op Instagram gedeel het. Ek sien op TMZ die “Thank You, Next”-sangeres word gedagvaar nadat sy twee side-by-side foto’s gepost het wat ’n fotograaf van haar gevat het, sonder om hom erkenning te gee of sy toestemming te vra. Volgens hofdokumente het Robert Barbera Ariana aangekla vir copyright infringement. Dié fotograaf soek tjieng by die sangeres. Hy wil hê sy moet opdok vir regskoste, kopieregvervalsing en statutêre skade. Die fotograaf soek niks minder as $25 000 (sowat R357 000) nie. Ariana, betaal tog net die fotograaf en kry die hele gedoente oor en verby!