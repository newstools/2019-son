MÔRE is net ses Superliga-spanne in die Westelike Provinsie in aksie. Tydens Ramadaan word talle klubrugby-bepalings oor die volgende paar weke beïnvloed. Wat die Superliga C en die Northern League betref, vind daar geen wedstryde môre plaas nie. Daar is ook net twee in die Superliga A en een in die Superliga B. Al is daar dié naweek min aksie, is die wedstryde wat wel plaasvind van groot belang vir ál die spanne in die ligas. Pasaangeërs In die Superliga A sal Ikeys hoop om terug op die wenpad te kom nadat Maties hulle laas naweek met 20-23 gepootjie het. UCT beklee tans die eerste plek met vyf oorwinnings, maar hy het meer stryde as die ander spanne gespeel. Isma-eel Dollie se span, Union-Milnerton, is tans 10 punte agter die pasaan­geërs, maar het twee games minder gespeel. ’n Sege môre vir Dollie-hulle sal hulle van ’n topdrie-plek op die punteleer verseker. Ná sy inspirerende sege Saterdag oor Tygerberg, moet UWK mik vir die maksimum punte teen NTK. Die span van Parow sukkel tans om op dreef te kom en is steeds segeloos ná twee wedstryde. Regstel Ná die naweek sal die Superliga B ook ’n nuwe nommer een hê. Franschhoek lê tans in die tweede plek agter Kuila, maar net op punteverskil. Hy speel tuis teen Berge. Somerset-Wes sal sake wil regstel ná sy 33-35 nederlaag teen die Derby Kings van die Helderberg, Macassar. Berge kan ook nr. 1 bereik as hy die gasheer oorrompel. Die span is net een punt agter Franschhoek in die vierde plek en ’n sege môre sal hom bo sit. City-liga: Young Ideas t Progress Western Zebras t Temperance Cities Polisie t Masiphumelele Southern League: Peninsula t Bishop Lavis Noordelikes t Silverleaf Atlantis t Young Brothers