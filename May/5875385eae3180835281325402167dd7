VIER mense het Dinsdagaand buite Eston, suid van Camperdown in KwaZulu-Natal, ná ’n ongeluk in ’n bakkie doodgebrand. Volgens Ross Campbell, ’n woordvoerder van ER24, het die bakkie teen ’n vragmotor gebots. “Paramedics van ER24 was net ná die brandweer op die toneel. Die bakkie en die vragmotor was albei nog aan die brand.” Die vier mense in die bakkie is onherkenbaar uitgebrand. Die bestuurder van die vragmotor is met ernstige beserings na die hospitaal geneem. Die oorsaak van die ongeluk word ondersoek.