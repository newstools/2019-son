’N VIERJARIGE kind is een van 13 mense wat die naweek in verskillende ongelukke in die Wes-Kaap dood is. Saterdagaand is vier mense dood toe ’n voertuig op die N2 naby Macassar naby ’n brug omgeslaan het. Omstanders het vertel die impak was so erg, van die liggame het vibracrete-mure langs die pad gebreek. Kenny Africa, Wes-Kaapse verkeershoof, het gesê nog drie mense is dieselfde aand naby Beaufort-Wes dood toe twee vragmotors gebots en uitgebrand het. Bestuurder “Een man, een vrou en ’n vierjarige kind is dood. Die ongeluk het tussen Beaufort-Wes en Drie Susters gebeur.” Twee mense is Vrydagaand naby die Kaapstadse inter­nasionale lughawe in ’n motorfietsongeluk dood. Volgens Africa het die bestuurder van die fiets en sy passasier gesterf. In Guguletu, Bishop Lavis en Weltevrede het voetgangers gesterf en in Kenilworth is ’n fietsryer doodgery. Africa het voorts gesê hulle het etlike padblokkades gehou. Altesaam 1 800 voertuie is gestop. “Ons lede het ook 35 dronk bestuurders gearresteer.”