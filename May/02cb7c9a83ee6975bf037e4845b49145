HIERDIE naweek wil die Blitsbokke vir alle Suid-Afrikaners speel. Die span speel môre en Sondag in Parys, Frankryk, in die laaste toernooi van die Wêreldreeks. Branco du Preez, die mees ervare Blitsbok in Parys, sê hy en sy spanmaats weet die reekstitel is hulle vanjaar beslis nie beskore nie. Hy het gesê: “Daar is dalk nie enige titel benewens dié van Parys-wenners op die spel nie, maar daar is baie om voor te speel wanneer ons op die veld draf. “Ons speel vir die land, vir ons familie en vir ons lojale ondersteuners. Ons speel ook vir onsself. As dít nie genoeg motivering is nie, dan weet ek nie wat anders ons nodig het nie.” Gevaarlike Amerika en Fidji is die enigste lande wat vanjaar die Wêreldreeks kan wen. Maar met geen ekstra druk op hulle nie, kan die Blitsbokke ’n gevaarlike klomp party poop­ers wees. Die eerste dag van die toernooi in Parys word vanaf 10:50 uitgesaai op Super­Sport 7 (DStv-kanaal 207).