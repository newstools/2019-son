PROGRESS is een van die rugbyspanne wat Saterdag uitstekend in die Oostelike Provinsie-Superliga vertoon het. Progress het op sy tuisveld in Uitenhage die Madibaz met 48-12 geklop. Gardens was ook in Uitenhage in aksie en moes baie hard werk om Port Elizabeth-Polisie met 31-30 te klop. Park het op Londt Park in Port Elizabeth daardie ont­wykende sege behaal deur Despatch met 29-7 te klop. Grahamstad Brumbies en Trying Stars was die ander spanne wat indrukwekkend vertoon en bonuspunte verdien­ het. Die onoorwonne Trying Stars het Missionvale met 36-21­ geklop. Stars, wat op hulle tuisveld in Alexandria ’n moeilike spulletjie is om onder te kry, het met rustyd al met 22-6 voorgeloop. Missionvale se poging is gehelp deurdat Stars vier geel kaarte gewys is. Stars se afrigter, Sheldrid Cannon, sê: “Ons het amper duur betaal vir ons swak dissipline. Ek is glad nie tevrede daarmee nie. Skerp “Die geel kaarte teen ons was heeltemal te veel, maar ek is tevrede met hoe ons die bal versprei het om die agterlyn geleenthede te bied.” Brumbies het Motherwell met 29-17 op die Grahamstown Oval geklop. Hulle agterlyn, met die ervare Vincent Mains aan die spits, was weer skerp. Een van die uitblinkers, Duane­ Brown (heelagter), het twee goeie drieë gedruk. Motherwell se agsteman, Sibusiso Heyana, het al drie sy span drieë gedruk. Brumbies se afrigter, Ricardo­ Abrahams, sê:”“Ons het vandag baie beter (as in die vorige wedstryd) gespeel. “Dit was goeie samespel, maar ons skrumwerk en ander­ vaste fasette kort skaafwerk.” ) Uitslae: OP-SUPERLIGA Brumbies 29, Motherwell 17; Sub­urban 22, Aberdeen 7; Gardens 31, PE-Polisie 30; Progress 48, Madibaz 12; Trying Stars 36, Missionvale 21; Harlequins 17, Star of Hope 15; Hankey 25, Spring Rose 14; Park 29, Despatch 7; Jeffreysbaai 33, Bombers 10; Barbarians 46, Kwaru 30. GRENS-SUPERLIGA Buffaloes 27, Ntlaza Lions 26; WSU All Blacks 31, Old Selbornians 26; Ncera Leopards 49, Fort Hare Blues 36; OL-Polisie 46, Ocean Sweepers 8; Berlin Tigers 23, Black Eagles 10. GRENS-PREMIERLIGA WSU Eagles 55, Shining Stars 11; Wallabies 67, Old Collegians 0; Ngculu Zebras 14, United Brothers 12; Young Leopards 34, Cambridge 8; Winter Rose 43, Evergreens 14.