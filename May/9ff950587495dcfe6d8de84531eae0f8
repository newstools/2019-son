DIE plattelandse dorp Robertson gaan behoorlik geseën word. Die musikant en sanger Ernie Smith, wat bekend is vir sy treffer “Lonely”, gaan hierdie keer ’n ander deuntjie sing. “Ek is baie opgewonde om vir die mense van die platteland ’n blessing te wees en hulle deur gospelmusiek te inspireer,” laat hoor Smith. Hy voeg by dit gaan baie spesiaal wees. “Ek is gewoond om te perform, maar dié keer gaan ek minister vir die mense. “Dit is ook ’n geleentheid om met God te connect deur aanbidding en musiek, en dit is ’n voorreg.” Smith voeg by: “Ek kan nie wag om die gasvryheid van die plattelandse mense te beleef nie, want alles is só gejaag in die stad.” Kom geniet gerus op 5 Mei The Jesus Collective by Langeberg Sekondêr se skoolsaal in Robertson. Don Vino, Nqubeko Mbatha, Ntokozo Mbambo, Loyiso Bala, Lebogang Ngapola en Smith sal ook sing. Die MC’s is apostel Eugene en Natalie Angers. Dit begin 17:30 en dis gratis, free en mahala! Vir meer inligting skakel gerus 064 518 9060.