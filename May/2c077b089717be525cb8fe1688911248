HONDERDE pendelaars van Mitchells Plain moes gister in die koue vir die MyCiti-busse wag. Mense by die rank was later erg onseker of daar wel busse gaan uitsteek. Pendelaars het vanaf 05:20 die koue en donker trotseer en is toe ingelig die drivers het nie ingeklok nie. ’n Bron na aan Son vertel die busbestuurders is steeds ontevrede oor hulle pay. Die bron sê hulle was veronderstel om ’n raise te kry, maar hulle het nie die regte bedrag ontvang nie. Toe Son die tolvrye nommer vir vervoer bel, het die busdiens gesê hy weet van die vertragings. In daardie stadium het die busdiens egter nog nie geweet hoekom alles nou weer op ys is nie. Nikita Smith, een van die pendelaars, was laat vir werk, al het sy vroeg genoeg by die terminus opgedaag. Nog ’n pendelaar sê sy is bekommerd omdat daar gissinge van nóg stakings is. Gedraai Felicty Purchase, die Stad Kaapstad se mayco-lid vir vervoer, het bevestig die wiele het nie gister na wense gedraai nie. Sy het ook bevestig dis weens ’n arbeidsverwante kwessie tussen MiCiti, Golden Arrow en taxi’s wat onder een sambreel operate. “Die N2-express-dienste is ’n gesamentlike onder­neming wat ??uit drie vennote bestaan. “Golden Arrow is een van hulle. “Die vakbonde wat die drywers verteenwoordig, sal binne­kort oor dié kwessies vergader.” Volgens Purchase monitor die Stad die situasie.