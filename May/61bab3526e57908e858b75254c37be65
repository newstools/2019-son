EMILIA Clarke vrees dat Beyoncé dalk ook net een van Game of Thrones (GoT) se woedende fans sal wees. Dis nou dat ook Queen B moerig sal wees oor hoe dié uiters­ gewilde reeks geëindig het. Ná ag seisoene in haar rol as die Mother­ of Dragons het Emilia baie celeb­ fans betower, en Queen B is een van hulle. Maar Emilia is vrek bang dat Bey haar karakter, Daenerys Targaryen, nou dalk haat ná die laaste episode Sondag­aand oppie teevee. Emilia het aan die New Yorker gesê sy het Beyoncé en haar man, Jay-Z, op ’n Oscar-paartie ontmoet. Sy vertel Queen B het na haar gekom en kon nie uitgepraat raak oor Daenerys nie. Maar nes ál die GoT fans kon ook die sangeres nie aanvaar dat haar guns­teling-karakter haar bose­, donker streep in dié reeks sal onthul nie. Emilia sê in die onderhoud sy wou so graag vir Queen B sê om haar karakter steeds te like, ondanks wat sy aanvang. Sy sê: “Ál wat ek wou skree, was: ‘Hou steeds van my, al kom dit op die lappe dat my karakter ’n mass-killing dictator is. Bly asseblief dink dat ek ’n wonderlike ambassadeur vir vroue is.’ ” Ek is net baie bly dit was die einde van dié vlieënde dragons; nou kan ons weer aangaan met ons lewe.