’N MAN is in Bloemendal in die noordelike gebiede van die Baai in die bene geskiet. Volgens kol. Priscilla Naidu, ’n polisiewoordvoerder, het die voorval Maandag 19:25 plaasgevind. “Daar word beweer die klaer (29) en sy vriende het van ’n winkel in Buysstraat geloop, toe hulle skote hoor klap. “Die groepie het weg­gehardloop. Die slagoffer het eers later agtergekom hy het ’n koeëlwond aan sy been opgedoen. “Dit is onbekend wie hom geskiet het,” het Naidu gesê. Sy het voorts bygevoeg dat die provinsiale eenheid teen georganiseerde misdaad ’n saak van poging tot moord ondersoek.