DIE ougat internet-ster “Grumpy Cat” is Dinsdag op sewejarige ouderdom dood. Sy is dood “in haar mammie, Tabatha, se arms” by haar huis in Arizona, het haar eienaars Vrydag laat hoor. “Ons is ongelooflik hartseer om aan te kondig dat ons geliefde Grumpy Cat dood is,” het hulle in ’n verklaring op Twitter gesê. Dié kat, wat beroemd was vir haar “suur” gesiggie, het miljoene fans op sosiale media gehad en is al saam met Stan Lee en Jennifer Lopez afgeneem. Grumpy Cat is dood weens komplikasies ná ’n onlangse urienweg­infeksie. – NDTV