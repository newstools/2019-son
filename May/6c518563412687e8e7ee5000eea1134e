BABES Wodumo het dans-dans by die hof uitgekom. Die gqom-queen het Woensdagoggend in Durban se landdroshof verskyn op ’n klag van aanranding. Maar Babes, haar suster, Nondumiso Simelane, en die kunstenaar Tipcee se pre-trial is gou kortgeknip. Die saak is tot 30 Mei uitgestel. Ek sien op News24 die plaaslike sangeres, wie se regte naam Bongekile Simelane is, het ’n bloedrooi pruik na die hof gedra en die vosho reg buite die hof gedoen. Sy en die ander twee vroue word daarvan beskuldig dat hulle die sakevrou Nelisiwe Zondi in Maart by ’n paartie in Glenwood aangerand het. Afneem Die drie glo die vrou het vir Mampintsha, Babes se slanerige berk, gewerk toe sy hulle met haar selfoon probeer afneem het. Hierdie hele ding is net so onnodig, want Babes en haar berk/manager is nou weer saam. Dít nadat hy haar goed geslaan het in ’n live-stream video wat viral gegaan het. Kort daarna is Zondi aangerand. Mandla “Mampintsha” Maphumulo het intussen die saak teruggetrek wat hy teen Babes gemaak het omdat sy hom glo eerste met die vuiste bygedam het.