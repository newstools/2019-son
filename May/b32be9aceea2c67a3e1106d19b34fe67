HOEWEL hierdie kerriepotjie jou lyf (en hart!) lekker warm sal maak, is dit nie vreeslik sterk nie. Jy kan dit egter maklik meer van ’n byt gee deur rissies by die uiemengsel te voeg. Genoeg vir vier tot ses mense. Bestanddele: Sonneblomolie 2 groot uie, gesny 10-15 ml (2-3 e.) knoffel-en-gemmerpasta 1 kaneelstokkie, in stukkies gebreek 2 heel naeltjies 2 x 300 g-blikkies Bull Brand Corned Meat, in klein blokkies gesny 15 l(1 e.) kerriepoeier 5 l(1 e.) gemaalde borrie 1 x 410 g-blik tamatie-en-uiesmoor 500 l(2 k.) bevrore wortel-en-ertjiemengsel; suiker, sout en peper na smaak ’n handvol vars koljanderblare, opgekap Metode: 1. Verhit ’n gietyster-potjie oor die kole en gooi ’n bietjie olie daarin. Voeg die uie by en braai tot sag en goudbruin. 2. Roer die knoffel-en-gemmerpasta, stukkies kaneel en naeltjies by en braai tot geurig. Voeg die Bull Brand Corned Meat, kerriepoeier en borrie by en roer. 3. Voeg die tamatie-en-uiemengsel by en laat prut tot geurig. 4. Voeg die bevrore groente by en geur met suiker, sout en peper. Laat prut die potjie totdat die groente sag is (ongeveer 15 minute). 5. Verwyder van die hitte, roer die koljanderblare by en dien op saam met rys. Tradisionele resepte is die hart van baie SA huishoudings. Party is van geslag tot geslag oorgedra. Hier is van daai ou guns­telinge – van bobotie tot chakalakapastei en ’n kerriepotjie – met ’n nuwe baadjie aan. Hulle word nou met heerlike boeliebief gemaak om bekostigbaarder te wees. Bull Brand is al langer as 60 jaar deel van SA huishoudings. Besoek gerus bullbrand.co.za vir nog resep-idees.