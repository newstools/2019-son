MIKE Ashley, eienaar van Newcastle, het ingestem om sy klub te verkoop. Die koper is ’n familielid van Manchester City se eienaar en die koopbedrag is £350 miljoen (sowat R6,4 miljard). Ashley het ’n gespanne verhouding met Newcastle se faithful oor hoe hy die klub bestuur. Fans is veral omgekrap omdat Ashley nie meer in die klub belê vir die aankoop van spelers nie. Laas jaar het ’n take­over bid van Amanda Staveley deur die mat geval. Luidens die Britse tabloid The Sun kan die klub in Tyne­side dalk met Ashley se derde poging van eienaar verwissel. Na verneem word, is die miljardêr sjeik Khaled bin Zayed Al Nehayan gretig om die Premierliga-klub te koop. Hy is ’n neef van City se baas, sjeik Mansour bin Zayed Al Nahyan. Hy is ook lid van die royal family in Abu Dhabi. Dié sokkerliefhebber wou Liverpool laas jaar oorneem vir £2 biljoen (R36,6 biljoen), maar het misluk. Ashley kon Newcastle aan Mansour verkoop het voordat hy City gekoop het, maar hy het geweier. Nog iets waaroor mense wonder, is wat die toekoms inhou vir Newcastle se bestuurder, Rafael Benítez. Met meer finansiële steun, verleng hy dalk sy kontrak met die Magpies. – AP