DIE borgtog-aansoek van die moordverdagte Armand Botes (30) is gister in die Strand Landdroshof uitgestel. Botes staan tereg op die moord op Eldie Gerber (56), wat op Donderdag 31 Oktober vermoor is. Sy liggaam is die volgende dag in sy spogwoonstel in Atlantica in Kusweg, Strand gevind. Gerber, ’n bekende in die eiendomsbedryf, se dood het skokgolwe deur die gemeenskap van die Helderberg gestuur. Begrawe Hy was ’n baie suksesvolle sakeman en het die aand voor sy dood saam met vriende in ’n restaurant gekuier. Gerber is Maandag uit die NG Moederkerk onder blyke van groot belangstelling begrawe. Die borgtog-aansoek van Botes is tot Dinsdag 19 November uitgestel.