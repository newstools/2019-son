PRES. Hage Geingob van Namibië sê die misdaadvoorkomingsoperasie deur die land se polisie en weermag gaan ondanks klagtes voort. Geingob  het by die inhuldiging van die nuwe polisiehoofkantore in Windhoek gesê Operasie Kalahari lewer gewenste resultate op en dat dit net die misdadigers is wat daaroor kla. "Ons gaan nie ophou om misdadigers uit te wis nie. Ons gaan voort daarmee en ek sal die weermag en die polisie beskerm," sê hy. "Die operasies vind plaas met die streng handhawing van die regte en vryheid van ons burgers."