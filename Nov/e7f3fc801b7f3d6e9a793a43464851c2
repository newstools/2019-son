SEDERT Saterdag se Bok-sege het Fuad Erasmus nog nie sy Bok-jersey uitgetrek nie. Vir eers kry hy dit nog nie oor sy hart nie. Hy belowe om dit te was en weer aan te trek wanneer die Webb Ellis trophy hier in die Kaap vertoon word. Erasmus het naam gemaak as die ou wat 12 jaar gelede die trofee uit Bryan Habana se hande gegryp het. Son het Erasmus verlede week opgespoor en uitgevind wat daai dag deur sy mind gegaan het. Erasmus hou dik dit was die Bok-gees wat hom gelei het. Erasmus sê daai dag het hy soos ’n rugby hero gevoel met gladde hare en hy het net vir die trofee gegáán. Gister sê hy in sy jersey en pruik hy is baie, báie trots op sy span. “Soos ek gesê het, dit was meant to be, want Rassie se van is ook Erasmus. Dít was die teken. “Viva die Bokke, viva Erasmus, viva die hele land!” Hy het skoons All Black supporters aangemoedig om ’n nuwe bladsy om te slaan. “Veral dié wat Suid Afrikaners is wat daai team support, kom, hier is julle free clear­ance. “Ons sal jou even ’n Springbok jersey gee. Stick to your nation, want ons is wenners!” Erasmus glo die Bokke sou enige span geklop het. “Ons sou kadoef met enige team gemaak het. Ek weet dit in my rugby-gees.” Hy sê hy gaan ook seker maak hy volg die beker in die stad. “Al moet ek Kaap toe loop, sal ek dit doen net om daai beker te sien.” Erasmus, wat hom as die Bokke se grootste fan beskou, sê toe die land se naam op die beker gegraveer word, het sy kop afgegaan soos ’n masjien wat geen stop-knoppie het nie. “Ek het nie ’n TV nie. Ek het nie ’n entjie nie, maar met die beker het ek die hele wêreld! “Dié sweater dra ek met trots.”