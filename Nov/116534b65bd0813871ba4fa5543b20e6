SA RUGBY het verskoning gevra oor die verandering in roetes op hul beker-toer in Durban en Port Elizabeth wat daartoe gelei het dat sommige supporters nie hul Bok-helde in lewende lywe kon sien nie. SA Rugby sê in 'n verklaring verkeersopeenhopings en ander logistieke komplikasies het gemaak dat die plaaslike owerhede veranderinge aan die beplande roete gebring het. Weens die changes het die Bokke nie deur die Baaise noordelike areas gegaan nie. Baaienaars het hul teleurstelling gewys deur tyres te brand. Mark Alexander, president van SA Rugby, sê: "Ons is net so teleurgesteld soos die ondersteuners van Durban en Port Elizabeth, maar ongelukkig was die aanpassings aan die roete, wat ter elfder uur deur plaaslike owerhede voorgestel is, onvermydelik. "Dieselfde is van toepassing op die ander areas wat ons nie op die beker-toer kon bereik nie. Ons doelwit was om 'n groot aantal Suid-Afrikaners te bereik, maar ongelukkig was dit eenvoudig ontmoontlik om die hele land te dek." SA Rugby beplan kleiner beker-toere om ander provinsies te bereik. Die tye daarvoor is nog nie beskikbaar nie.