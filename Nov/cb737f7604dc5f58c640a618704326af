’N TWEEDE verdagte in die Jesse Hess-moordsaak word heel moontlik Dinsdag vasgetrek. Nadat Jesse (19) se kleinneef David van Boven (31) Donderdag ná meer as twee maande se ondersoekwerk gearresteer is, het dit aan die lig gekom hy het hulp gehad toe Jesse haar en haar oupa Chris Lategan na bewering in hulle flat in Parow vermoor het. Lategan is vasgebind op die badkamervloer aangetref. Jesse het poedelnakend op die bed gelê. Daar is bevind sy is verkrag. Semen is op die toneel gekry en die polisie wag nog op die DNS-uitslae. Die ondersoekspan werk nou kliphard om die tweede verdagte vas te trek nadat hulle inligting ontvang het dat Van Boven nie op daardie noodlottige dag alleen in die flat was nie. Lees volle berig in Dinsdag se Son.