NEYMAR is terug met ’n baard, maar dit was Ky­lian Mbappé en Pablo Sarabia wat Dinsdagaand geshine het. Dié twee het verseker dat Paris Saint-Germain (PSG) in die Champions League met 2-2 gelykop speel teen Real Madrid. Los Blancos was so goed in die Santiago Bernabéu dat Karim Benzema ná 17 minute al sy doel aangeteken het. Dit was egter eers nadat hy sy tweede aangeteken het, dat alles vlam gevat het. Dit was met ’n agterstand van 0-2 en 10 minute oor dat PSG se ster-spelers in rat gekom het. Mbappé het ’n minuut ná Benzema gescore en drie minute later het Sarabia verseker die punte word gedeel. Daar is nog een wedstryd oor, maar PSG (13 punte) kan nie meer ingehaal word nie. So, hy eindig tops in die groep en Madrid tweede. PSG se afrigter, Thomas Tuchel, het ná die wedstryd gesê: “Real was lang rukke beter. “Ons was gelukkig, maar dis ’n uitslag waarmee albei spanne tevrede is.” Neymar het as ’n plaasvervanger gespeel nadat hy die naweek ’n dyspierbesering opgedoen het. Hy het nog nie veel impak gemaak nie. Tuchel sê hy wou nie die kans vat om hom ’n volle wedstryd te laat speel nie.