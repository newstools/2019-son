CHRIS Gayle se treurmare in die Mzansi Superliga (MSL) het Donderdagaand op Nuweland voortgeduur. Die keer is dit die Cape Town Blitz se Anrich Nortje wat kan breg – hy die “Universe Boss” druipstert vir ’n nulletjie kleedkamer toe laat terugstap het. Die Blitz het voortgegaan om die wedstryd, met 57 lopies te wen nadat hulle 183/6 in hul 20 beurte aangeteken het. Danksy uitstekende boulwerk deur Kapenaars is die Gautengse besoekers vir 126 in 16.2 beurte uitgehaal.  Dit was veral Sisanda Magala wat met sy 3/17 beïndruk het. Nortje het 2/18 platgetrek. Met miswolke wat deur ’n sterk suidooste wind aangejaag is, het die Stars se kaptein, Temba Bavuma, besluit om die Blitz in te stuur om te kolf. Toe Reeza Hendricks (13) die slagoffer in die derde beurt van Dale Steyn se vaart word, was die skrif teen die muur vir die kampioen. Die Stars is nou steeds segeloos na drie wedstryde in die kitsreeks. Die ondersteuners wat weggebly het, het ’n  opwindende krieket skouspel misgeloop. Quinton de Kock, die Blitz se kaptein het sy span se beurt met vuur en vlam begin en ’n grenshou van Kagiso Rabada se eerste bal gemoker. De Kock het toe ook Lizaad Williams se vyfde bal van sy eerste beurt boonop vir ’n ses oor die snakepark getrek. Janneman Malan se gesukkel na sy 99 in die eerste wedstryd van die reeks, duur voort. Hy is vir (10) uitgehaal toe hy deur Bavuma uitgevang is. Die Blitz het egter op 31/1 gestaan toe De Kock deur die 19-jarige rookie Gerald Coetzee vir 41 lopies  uitgehaal is. Met die Blitz wat op 53/2 gestaan het, het die 23-jarige Marques Ackerman sy debuut vir die  Blitz gemaak. . Maar dit was die Engelsman Liam Livingstone wat die pap behoorlik begin aangemaak het met ’n sprankelende  65 lopies van 41 balle. Dit het die Blitz se kolfbeurt stukrag gegee om die Blitz in die 12de beurt op 108 te laat trek. Livingstone het ’n uitloop poging in 13de beurt oorleef nadat hy deur die Australiër Daniel Christian gedrop is. Hy het in die 15de beurt sy 50-tal met ’n reuse ses bereik. Hy het voortgegaan om vyf sesse in sy sprankelende beurt te slaan. Dit was egter Wahab Riaz se onoorwonne bydrae van 29 van 13 balle wat die tuisspan gehelp het om 183/6 te kon bereik. 