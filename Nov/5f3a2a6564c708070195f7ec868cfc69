DIE EFF-leier, Julius Malema, steun die sanger en liedjieskrywer Burna Boy. Dit volg ná openbare woede omdat die Nigeriese musikant wel in Suid-Afrika kom perform nadat hy onlangs verklaar het hy gaan die land boikot weens die xenofobie hier. “Daar’s geen mascot wat hom kan keer om te perform nie; hy’s een van ons eie en ons sal hom beskerm,” het Juju Vrydag getwiet. “Suid-Afrika is ’n tuiste vir alle Afrikane; slaan my dood oor ek ’n Afrika-broer beskerm, blerrie cowards.” Juju sê hy sien uit na die aankoms van Burna Boy, oftewel Damini Ebunoluwa Ogulu, ’n week voor sy optrede op die Africans Unite-konsert. – News24