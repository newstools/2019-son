POPCRU se onlangse 30ste birthday bash sal nie maklik vergeet word deur die comrades wat per bus uit die Suid-Kaap gereis het nie. Veral nie vir die immer gewilde bewaarder Johan Muller van DKD in Ladismith nie. Die comrades het regtig nie mooi gemaak met comrade Muller nie. Comrade AO Jannie Cedras vertel: “Ons, Saps en korrektiewe dienste het lekker staaltjies van onregverdigheid in die verlede vertel. “Met die terugkeer het die comrades gestop vir refreshments.” Ná 20 km het ’n traffic- kar skielik met blou ligte en sirenes die bus laat stop. “Almal was angstig en benoud. Skielik klim daar iemand geklee in rooi vanuit die passasierskant van die traffic-kar. En dit was niemand anders as comrade Muller nie!” Toe preek Muller vir sy comrades: “Niemand het my eens in die bus gemis nie! “Hoe kan julle ’n comrade so treat? Het julle die struggle vergeet? Was dit nie vir hierdie traffic, Jantjies, nie, was ek die bal wat julle in die losgemaal laat val het!” Almal het bloubaadjie Jantjies bedank dat hy hulle comrade veilig besorg het.