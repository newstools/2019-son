MADIBAZ se twee krieketspanne was albei die naweek aan die wenkant. Die universiteit se eerste span het Motherwell maklik met sewe paaltjies geklop. Die studente se naasbeste span het met 41 lopies teen Old Grey gewen. Motherwell het eerste gekolf en 128 lopies aangeteken. Sihle Mangongoma (27) en Siphamandla Dapo (25) het die beste gevaar met die kolf. Mangongoma het vier grenshoue gemoker. Kyle Biddulph (3/27), Morné Venter (2/20) en Hlumelo Cekisani (2/14) was Old Grey se beste boulers. Madibaz het in hulle kolfbeurt met 130/3 geantwoord. Tristan Stubbs het ’n stewige 66 lopies aange­teken. Sy beurt het ag viere en twee sesse ingesluit. Jarryd Lookwhy het ’n waardevolle 38 bygedra. Madibaz II het in hulle kolfbeurt 222/5 aange­teken. Old Grey het met net 181 lopies daarop antwoord. Dit het aan die studente ’n oorwinning van 41 lopies besorg. Henco Vorstman (63), Keeran Forbes (51), Sean Callaghan (50) en Liam Harrison (41) het hier die lopies vir die studente laat vloei. Uitgestaan Daryn Korkie (2/34) was Old Grey se beste bouler. Vir Old Grey het Elnatan Meiri (41) en Liam Lindsay (39) met die kolf uitgestaan. Madibaz II se beste boulers was Liam Agnew (3/19) en Tlangelani Mushwana (3/34).