DIE Suid-Afrikaanse Lugdiens (SAL) het nie sy verhogingsaanbod aan stakende unielede by die lugredery vermeerder nie. Só het die SAL-woordvoerder Tlali Tlali Vrydag aan Fin24 gesê. Die lugdiens, wat tegnies insolvent is, bly by sy aanbod van 5,9%. Die National Union of Metalworkers of South Africa en die South African Cabin Crew Association het dit verwerp en Vrydag ’n onbeskermde staking begin. Die lugredery sal ’n “no work no pay”-beginsel toepas op enige iemand wat aan die staking deelneem.