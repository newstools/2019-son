'N FAMILIE van die Noord-Kaap se goeie daad om vyf jaar gelede blyplek aan 'n hawelose bejaarde te gee, het in 'n nagmerrie ontaard. Die 72-jarige pensioenaris het toe hul 11-jarige dogter verkrag. Hy is verlede week op die vooraand van die 16 dae van aktivisme teen geweld teen vroue en kinders tot 20 jaar tronkstraf gevonnis. Brig. Mohale Ramatseba, ‘n polisiewoordvoer, sê die familie het die man ingeneem nadat hulle gesien het hy het geen herberg nie. Die bejaarde het die meisie twee keer tussen November en Desember 2014 verkrag. Ramatseba sê die ou man het probeer om die meisie 'n derde keer te verkrag, maar sy het haar ma daarvan vertel. Hy is kort daarna gearresteer. - SowetanLive