MENSE sê graag hulle gaan ’n plek rooi verf, maar dit het letterlik op die N2 by die Gouritsrivierbrug naby Mosselbaai gebeur. ’n Klomp blikke verf het uit ’n vragmotor geval wat dit vervoer het. Volgens Kenny Africa, die Wes-Kaapse verkeershoof, het die voorval tussen Mosselbaai en Albertinia gebeur. “Die vragmotor het net sy vrag verloor en die pad was rooi geverf. “Dele van die N2 was gesluit. “Mense moes ’n rukkie wag voordat hulle kon ry.”