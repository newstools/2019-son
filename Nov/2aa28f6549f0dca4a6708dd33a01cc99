BUITELANDERS wie skuilplek by 'n kerk in die Kaapse-middestad gesoek het wil nou na die naaste grens stap. Vir die afgelope week woon die groep by die Metodiste-kerk in Kaapstad. Dit kom nadat hulle buite die Verenigde Nasies se kantore in Kaapstad verwyder is. Die groot groep buitelanders, wie xenefobiese spanning vrees, soek hulp om Suid-Afrika te verlaat. JP Balous, 'n vlugteling-aktivis, sê hulle is moeg en wil Suid-Afrika verlaat. "Dis ons laaste week. Ons gaan die land verlaat deur na die naaste grens te loop." Honderde buitelanders dring vir weke reeds by die Verenigde Nasies se vlugtelinge agentskap aan om hulp om Suid-Afrika te verlaat. Die VN sê hulle kan nie die groep hervestiging doen nie. EWN berig die groep is 'n week gelede ook gesê om die kerk, waar hulle nou skuil, te verlaat.