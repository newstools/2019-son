CHASE Rhys. Memoraais maar dié naam. Rhys, skrywer van die award-winning boek Kinnes, ryg die laaste tyd die een toekenning ná die ander in. Daar is onder meer die onlangse Sello Duiker-gedenkprys. Son op Sondag se Eldridge Jason het dié onderhoud gevoer met die 30-jarige boorling van Ocean­ View. Eldridge Jason (EJ): Jy is trots OV (Ocean View). Vertel ons bietjie oor hoe jy opgegroei het: Chase Rhys (CR): My ma was 16 jaar oud toe ek gebore is. En soes ienige jong mens was sy en haar susters obsessed mettie pop culture van hulle tyd. Ek’t opgegroei met hulle ervaring vannie 1990’s. Ek dink miskien omdat OV soe ver van alles is, was my gemeenskap se konneksie mettie res vannie wêreld meestal deur Amerikaanse en Europiese media. Maa’ my mense het daai Westerse pop culture-invloed hulle eie gemaak mettie ensembles wat hulle gedra het, die hairstyles, die sêgoed ... Somtyds sê mense die Cape Flats hettie culture nie. Vi’ my is daai nie waar nie. My hele liewe lank is ek bewus dat os osse eie taal het (Kaaps), osse style is second to none, os het osse eie kos en resepte, stories, myths, bygeloewe en ál die anne goed. EJ: Waar kom jou liefde vir skryf vandaan? CR: Ek het my liefde vi lees van my ma gekry, maa’ ek het baie vroeg besef die boek wat ek graag wil lees, exist noggie, soe ék moet dit skryf. Ek het boeke makee’ met karakters waarmee ek kon relate – karakters wat soes os praat met stories wat in my omgewing geset is. Vi’ my is boeke magic. As os net kyk na wat eintlik gebee’ innie boekskryf process, is dit nogals ’n bietjie vreemd. Ek mean, ek sit allien in my kame’ en praat met imaginary mense in my kop. Ek skep ’n hele wêreld in my verbeelding, skryf dit neer en maak ’n boek. EJ: Enige raad vir aspiring skrywers? CR: Vi’ my is skryf ’n geestelike ding. Wanne jy wiet wie jy is, sal jy wiet wat om te skryf. Ek gloe dat baie van osse mense gebore storytellers en natural skrywers is. Nieman’ kan tog ’n storie soes os vetellie. Maa’ om skryf jou profession te maak, is nogals moeilik. Veral as jy ’n romanskrywer is; jy’s meestal vannie tyd allien. Dis harde wêk.