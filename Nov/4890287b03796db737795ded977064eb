’N MAN het gister in die landdroshof in Graaff-Reinet verskyn in verband met die moord op ’n vrou. Die lyk van die 63-jarige Juliane Lukas is Sondagoggend toegedraai in ’n kombers voor haar huis in Santaville gevind. Eiendom Kapt. Bradley Rawlinson, ’n polisiewoordvoerder, sê nadat die polisie op die toneel inligting ingesamel het, is ’n 32-jarige man in Santaville gearresteer. Eiendom wat aan die slagoffer behoort het, is in sy besit gevind. Rawlinson sê daar was geen sigbare beserings aan die lyk nie. ’n Nadoodse ondersoek sal nou die presiese oorsaak van haar dood bepaal.