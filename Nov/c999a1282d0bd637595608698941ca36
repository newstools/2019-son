DIE Premiersokkerliga (PSL) newbie, Stellenbosch FC, het reeds een van die PSL giants in Orlando Pirates laat les opsê. Die verwagting is dat Jarrod Moroole (kaptein) en sy Stellies-troepe ook met ’n plan vorendag sal kom om Pirates se Soweto-bure, Kaizer Chiefs, in die verleentheid te stel. Wonde Stellies verwelkom die Amakhosi môre in die Cape Town Stadium wanneer die PSL hervat word ná die internasionale onderbreking van twee weke. Chiefs lek nog hulle wonde nadat Maritzburg United hulle Sondag uit die Telkom Knockout geboender het. Dit was terwyl Stellies aan sy kombinasies en formasies gewerk het om die Glamour Boys te stuit. Die verskil tussen die spanne op en van die veld af is hemelsbreed. Boonop gee Chiefs die pas aan in die liga terwyl Stellenbosch in die relegasie-moeras is. Dat dit ’n tuisstryd is, plaas ook druk op Steve Barker, afrigter, en sy troepe om minstens iets uit die game te kry. Die 28-jarige Moroole, wat dié seisoen vir die eerste keer in die top-flight speel, reken Chiefs se geskiedenis en reputasie intimideer hulle nie. “Dis een van die redes waarom jy in die PSL wil speel, om jou teen die bestes te toets,” het Moroole verduidelik. “Ek dink ook nie ons moet carried away raak met die feit dat ons Pirates geklop het nie. “Chiefs is ’n ander proposisie en ons sal die game anders benader. “Hulle sal natuurlik aangespoor word deur hulle fans, maar ons steur ons nie juis hieraan nie – ons moet seker maak ons kry iets teen Chiefs.”