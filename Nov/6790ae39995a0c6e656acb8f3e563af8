JÜRGEN Klopp, Liverpool se bestuurder, het sy redes gegee waarom sy span Sater­dag teen Crystal Palace gehuff en gepuff het. Liverpool het wel die kragmeting met 2-1 gewen. Palace het in die eerste helfte sukses behaal, maar die VAR het die doel afgeskiet omdat Jordan Ayew Dejan Lovren in die doelgebied gestoot het. Vir Liverpool het Sadio Mané eerste bloed geruik. Hy het ná rustyd die Reds se rekening geopen deur die nette met sy linkervoet te laat raas. Met 10 minute speeltyd oor het Wilfried Zaha sake gelykop gemaak vir die tuisspan. Klopp se Reds-span teken dikwels in die doodsnikke doele aan. Die manne het dít weer gedoen: Roberto Firmino het van die strafkol af sukses behaal en die Merseysiders só maksimum punte besorg. Volgens Klopp is dit nie ’n kopseer dat hulle nie “skitterend” vertoon het teen die Ea­gles nie. Hy het gesê: “Hulle het hard gewerk. Ek kan net wonder hoe Roy Hodgson (Palace se bestuurder) voel, want hulle het ’n punt verdien. Bedreiging “Ons was nie kompak genoeg nie. Die afstand tussen ons fullbacks en midfielders was te groot. Palace was ’n bedreiging met sy set pieces. “Dit was ’n moeilike job, maar ek is verlig dat ons drie punte kon insamel. “Ons sal nooit ’n uitslag teen Crystal Palace as vanselfsprekend aanvaar nie.” – AP