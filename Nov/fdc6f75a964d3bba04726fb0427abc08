MONTAGU. – ’n Jong man in die fleur van sy lewe is verlede Saterdag buitekant ’n nagklub hier in sy kop gesteek. John-Ross Swanepoel (23) is na ’n hospitaal geneem waar die dokters om sy lewe geveg het. Swanepoel se pa, Zhan, en sy vrou, Carolyn, het in die sosiale mediagesê John-Ross het sy stryd verloor. Teater Volgens Zhan het hulle familie besluit om John-Ross se organe te skenk omdat dit sy wens was om ander se lewe te red. Zhan sê John-Ross is Maandagoggend teater­ toe geneem. Sers. Suria Meyer, polisiewoordvoerder, bevestig ’n moordklag word ondersoek. ’n Verdagte (18) het Maandag in verband met die voorval in die plaaslike hof verskyn.