DIE Suid-Afrikaanse Lugdiens (SAL) het meeste van hul vlugte vir Vrydag en Saterdag gekanselleer. Dit kom nadat die vakbonde, die South African Cabin Crew Association en  Numsa, aangekondig het dat hul lede Vrydag gaan staak. SAL, wat 5 146 werknemers het, het vroeër vandeesweek aangekondig hulle het planne om 'n vyfde van hul werkers af te lê. Die vakbonde is gekant daarteen. Zuks Ramasia, waarnemende hoof van SAL, waarsku egter teen die stakings en sê die lugdiens, wat tegnies insolvent is, mag dalk nie daarvan herstel nie. Deon Fredericks, SAL se interim-finansiële hoof, sê die staking hou 'n gevaar vir die voortbestaan van die lugdiens in en kan elke werk vernietig. Die kansellasies gaan net vlugte affekteer wat deur SAL bedryf word. Sy vennote Mango, SA Express en Airlink word nie geraak nie. Mango het reeds bevestig dat hulle saam met SAL gaan werk om passasiers te help wat geraak word. – Fin24