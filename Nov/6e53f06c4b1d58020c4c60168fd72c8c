SES spanne maak dié seisoen aanspraak op die Tweede Liga-titel. PE Stars het Bizana Pondo Chiefs met 6-2 verniel om te verseker hulle titel-wedloop is weer op koers. Milan het ook ’n verwoestende vertoning gelewer deur Bush Pirates met 5-0 te klop en nou boaan die puntelys te pronk. ’n Verrassing is dat Highbury die voormalige voor­loper Amavarara met 3-1 geklop het. ’n Enkele punt skei dié ses spanne: Matta Milan, PE Stars; Spear of the Nation­; Birmingham City; Amavarara; en Bush Bucks. So, die wedloop om die titel blyk een van die opwindendstes ooit te wees. In die Derde Liga het Major Chiefs gewys wie’s baas. Chiefs het Young­ Teenagers Saterdag met 6-1 geklop en vir Despatch Pioneers Sondag met 5-1. Hulle is egter ’n punt agter PE Sundowns, wat die voorloper op die puntelys is. Dis nadat Sundowns vir School of Excellence met 3-1 geklop het. UITSLAETweede Liga: Yaka United 0, Spear of the Nation 0; Birmingham FC 2, Sibanye 0; Bisho Stars 0, Peace­makers 1; Bush Bucks 3, Mthatha Bucks 1; Bush Pi­rates 0, Matta Milan 5; Highbury 3, Amavarara 1; Bizana Pondo Chiefs 2, PE Stars 6. Derde Liga: Golden Aces 1, Highland Spurs 0; Young Teenagers 1, Major Chiefs 6; Westville Academy 1, Motherwell Academy 2; Stinging Bees 1, New Brighton Academy 1; School of Excellence 1, PE Sundowns 3; Despatch Pioneers 2, Lion City 0; Camper United 1, Madibaz 1; Bay Tigers 2, Roaring Tigers 1.