MENSE, dit is weer daardie tyd van die jaar … Black Friday! Dit klink verdag, maar dis ’n cool tyd wanneer adverteerders bos gaan met hulle specials. Dit is ook om dankie te sê aan kopers wat hulle deur die jaar getrou ondersteun het. Ek wonder soms hoekom baie van die adverteerders hulle verjaardag op ’n spesifieke tyd celebrate. Soms is dit op dieselfde dag of in dieselfde week. Die liefde was seker daardie tyd op ’n hoë noot. Maar groot asseblief, mense, wees tog baie versigtig wanneer julle op daai shopping spree gaan. Maak seker jy parkeer op ’n veilige plek en nie te ver van die winkel se ingang nie. Die meeste winkels bied parkeerplek aan. Double check dat jou motor gesluit is, want skelms wag vir die perfekte oomblik wanneer jy in jou haas dalk vergeet om jou motor te sluit. Stuurwiel Dit sal ’n nagmerrie wees as jy al die bargains opraap net om te ontdek jou motor is gesteel. Bêre jou shopping in die boot. Sluit liewer die stuurwiel. Of maak soos sommige oumense gedoen het – kry ’n ketting, die soort waarmee jy ’n bicycle aan iets vasmaak. Of kry selfs ’n dikker een met ’n slot, ryg dit deur jou stuurwiel en maak dit onder die voorste sitplek vas waar die lever is om die sitplek te verstel. Dit sal menige skelm afskrik, want hulle wil nie sukkel nie. Alles moet binne vyf minute of minder gedoen word wanneer hulle iets steel. Moenie alleen gaan shop nie. Kry ’n metgesel, want dit is fun. Dit sal ook help om jou metgesel se mening te vra wanneer jy moet besluit watter aankopie jou pas. Dit is ook veiliger wanneer jy die sakke na jou motor dra. Skelms target alleenlopers. Los asseblief die kleingoed tuis, want in jou obsessie om daardie bargains op te raap, vergeet jy soms van hulle. Wat ’n nagmerrie as hulle sou verdwyn. En laastens, hou liewer jou beursie en handsak voor jou en nie in jou sy nie wanneer jy klaar jou betaling gedoen het. Jy gaan so excited wees oor jou aankope dat jy dalk jou beursie op die toonbank vergeet. Imagine al die drama wat jy sal moet deurgaan om nuwe kaarte te bekom. Dit gaan ’n lang, pynlike storie wees. Nou ja, Sonlanders, ek hoop julle is nou equip met al die regte kennis van Son om op julle shopping-ekspedisie te gaan. Tot wederom!