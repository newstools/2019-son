TWEE mense, onder wie ’n 2-jarige meisie, is doodgeskiet in ’n voorval gister in Nkanyezini in Cato Ridge, KwaZulu-Natal. Altesame ses mense, onder wie ’n 3-jarige seuntjie, is ook gewond. Volgens ’n woordvoerder van ER24, Russel Meiring, het paramedici van ER24 en ander nooddienspersoneel op die toneel aangekom. “Die nooddiens-paramedici het op ’n SUV afgekom wat in die middel van die pad gestaan het. Hulle het ’n man en die 2-jarige meisie in ’n SUV gekry. Privaat Paramedici het hulle ondersoek en gesien hulle is deur etlike koeëls getref. “Niks kon vir hulle gedoen word nie en albei is op die toneel dood verklaar.” Volgens Meiring is nog ses mense gewond. Hulle is vroeër in ’n privaat voertuig na ’n kliniek daar naby geneem. “By die kliniek is gevind die 3-jarige seuntjie is kritiek en die vyf volwassenes is lig beseer. Onbekend “Die seun is dadelik behandel en hy is toe per AMS mediese helikopter na ’n hospitaal geneem vir verdere behandeling. “Die vyf beseerde volwassenes is per ambulans na ’n hospitaal geneem.” Meiring sê die details oor die skietery is steeds onbekend. Die owerhede ondersoek die voorval nog. – ER24