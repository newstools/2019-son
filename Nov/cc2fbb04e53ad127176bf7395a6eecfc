GESKIEDENIS bewys Brighton & Hove Albion (B&HA) se rekord teen Liverpool is niks om oor huis toe te skryf nie. Die Seagulls het in 1982 laas sukses teen die Reds geproe. Sy ster-doelskieter toe, Andy Ritchie, het die tonge laat klap teen ’n indrukwekkende ’Pool-span. Dit het spelers soos Alan Hansen, Graeme Souness en Ian Rush ingesluit. Liverpool het daai jaar ook sy 13de Engelse Premierliga (EPL)-titel verower. Wat probeer mense dus sê oor die wedstryd vandag op Anfield teen die einste B&HA? Niks, behalwe dat die odds vandag ook só teen B&HA is dat enige iets moontlik is. Boonop sukkel Liverpool ook om clean sheets te hou tot dusver dié seisoen. Dis juis waarom ’Pool se midfielder Georginio “Gini” Wijnaldum sy spanmaats gemaan het om seker te maak die geskiedenis word nie herhaal in Merseyside nie. Die Nederlander sê: “Kyk, ’n mens wil nie bygelowig wees deur te sê as hulle ons klop, gaan ons die EPL wen nie. “Ons wil ons onoorwonne rekord behou en aanvaar niks as vanselfsprekend nie.” – AP