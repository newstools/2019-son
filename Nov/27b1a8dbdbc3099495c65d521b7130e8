DIE polisie is nog opsoek na die rowers wat met duisende rande weggekom het toe hulle 'n OTM in 'n Kaapstadse winkelsentrum beroof het. Die rooftog het die afgelope naweek in Nyanga Junction in Manenberg plaasgevind. Kol. Andrè Traut, 'n polisiewoordvoerder, sê aan News24 van die kontant wat uit die kluis verwyder is, is op die gebou se dak gevind. Een van News24 se bronne sê die rowers het deur die dak gekom. "Dis waarskynlik honderde duisende rande as dit die geld was vir diegene wat op die 15de betaal word", sê die bron. Die rowers het grinders gebruik om die kluis oop te breek.