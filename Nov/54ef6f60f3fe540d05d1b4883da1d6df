ZOAR. – Wanneer die natuur ingespan word om die gemeenskap te uplift, is die resultaat wow. Dít wys die natuurman en oud­onnie Desmond Sauer weer hier in die Seweweekspoort met sy Waterval Eco Farm Stay. Die gemeenskap koop behoorlik in op sy projek. Sauer verduidelik wat sy projek behels: “Die meubels van die lodge is 100% gemaak deur die gemeenskap van Zoar. Hulle tuisgebak en jam word ook hier verkoop. “En plaaslike tuinkundiges bedryf ’n spekboomkwekery en die organiese tuin. Groter “Ons doen ruilhandel. Ons ruil ons produkte met die gemeenskap en voorsien die organiese groente aan die gemeenskap.” Sauer droom daarvan om nog groter te gaan. Hy vertel: “Ons wil meer werk skep namate die farm stay groei. Ons is 700 m op die Seweweekspoortpad. “Ons wil die gemeenskap alternatiewe vorms van ontspanning bied, soos joga, en die natuur inspan om die verskil te maak. Ons fokus is volwassenes en senior burgers.” Verskeie inwoners het Sauer se projek geprys. Hulle beskou dit as “briljant” en “uniek” en sê “dit verander mense se omstandighede”.