AMAVARARA moet nou gereed maak vir Suid-Afrikaanse sokker se grotes. Dié Tweede Liga-span van Mthatha sê hy is gereed vir enige span wat hulle in die Nedbank Cup se ronde van 32 sal trek. Dit volg nadat Amavarara die span Tede United Saterdag op die Ginsberg Sportterrein in King William’s Town met 3-1 geklop het. Tede het as die Derde Liga-kampioen vir die uitklopstryd gekwalifiseer. Die vorige Cup-finaliste van die Oos-Kaapse Tweede Liga, EC Bees, het twee keer vas­geval. Kanse Dít was twee seisoene gelede teen Sundowns en die jaar voor dit teen Orlando Pirates. So, die kanse is goed dat Amavarara ook ’n groot naam sal trek. Amavarara se breier, Thomas Tshabalala, sê egter hulle is gereed vir enige span. Tshabalala sê: “Ons spangees is goed, en dít is wat ons so ver gebring het. “Dis waarom ek glo dit maak nie saak teen wie ons speel nie. “Hierdie is ’n groot geleentheid vir die spelers en die klub. “Ek glo almal wat betrokke is, wil die ervaring net geniet.”