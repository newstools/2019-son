SOWAT 30 mense is Dinsdagoggend beseer toe 'n taxi en twee bakkies in KwaZulu-Natal in 'n botsing betrokke was. Die ongeluk het om 07:01 op Belladonnaweg in Tongaat in die noorde van Durban gebeur. Shawn Herbst, woordvoerder van Netcare 911, sê die 30 mense se beserings is van lig tot matig. Die pasiënte is op die toneel behandel en later deur verskeie ambulansdienste na die hospitaal geneem vir verdere behandeling.