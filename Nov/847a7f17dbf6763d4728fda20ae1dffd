DIE hotklou-Spanjaard Rafael Nadal is wéér die voorste manstennisspeler in die wêreld. Hy vervang Novak Djokovic op nommer 1 ten spyte van die feit dat die Serwiër Sondag sy vyfde Parys Meesterstitel gewen het. Djokovic het die Kanadees Denis Shapovalov in skoon stelle met 6-3 en 6-4 geklop. Nadal, wat presies ’n jaar gelede nommer 1 was, moes hom destyds weens ’n besering in die Franse hoofstad onttrek. Stryd Djokovic verloor sy nommer 1 spot op die rang­lys weens die feit dat hy verlede jaar in Londen gewen het toe Nadal afwesig was. Die twee is nou in ’n verwoede stryd gewikkel om die jaar as nommer 1-speler af te sluit nadat hulle al vier vanjaar se Grand Slams tussen hulle twee gedeel het. Nadal het die Franse en Amerikaanse Ope gewen, terwyl Djokovic in die Wimbledon en Australiese Ope koning gekraai het. – APF