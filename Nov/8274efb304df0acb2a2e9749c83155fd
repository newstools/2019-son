DIE silwermier van die Sahara is die vinnigste mier op aarde. Hulle beweeg teen 85 cm per sekonde. Die Duitse navorser Sarah Elisabeth Pfeffer en haar kollegas het dié bevinding in die vaktydskrif Journal of Experimental Biology beskryf. Dié miere kom op die warmste deel van die dag uit om kos te soek. Die sand is dan snikheet – tot 60 °C! Die silwermiere beweeg hulle pote dan teen snelhede van 130 cm per sekonde om teen 85 cm per sekonde vorentoe te skiet. Dit keer dat hulle in die vuurwarm sand wegsink. – UPI