JOHN Comitis, Cape Town City se baas, sê hy oorweeg dit om op te tree ná Mpho Makola se skorsing. Bibo, soos Makola genoem word, is vir ses maande uit die Premierliga geskors. Dis omdat hy die ref Abongile Tom gestamp het in ’n Telkombeker-stryd teen Kaizer Chiefs op 19 Oktober. Dit gaan interessant wees om te sien of Comitis regtigwaar enige protes sal aanteken. Dis omdat Makola, wat ’n kontrak van een jaar met ’n opsie vir nog ’n jaar geteken het, een van die aanwinste van City se voormalige coach, Benni McCarthy, is. ’n Mens moet onthou Makola is een van die hoëprofielspelers by die klub. Hy het hope ervaring – en ’n groot salaris. En hy is ook al 33 jaar oud. City sal dalk besef hy kan doen sonder ’n speler wat so lank in die tand is. Betaal McCarthy is intussen gefire – en dit blyk Makola gaan in sy voetspore volg. Dis omdat hy nou vir ses maande betaal word en nie sal kan speel nie. Dis hier waar Comitis gaan verwag om Makola dalk te offload. “Ons sal vergader met die bestuurder en die coach (Jan Olde Riekerink) om die pad vorentoe te bespreek,” was Comitis se reaksie hierop. City hervat sy liga-veldtog op 27 November met ’n wegstryd teen Bloemfontein Celtic. Dit gaan ook Riekerink se eerste wedstryd langs die kantlyn wees met die Citizens.