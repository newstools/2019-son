’N GAY hairdresser van Delft is Saterdagaand voor sy familie doodgeskiet. Morne Mentoor (24) is minstens ses keer in die rug geskiet terwyl die familie met ’n potjiekos in die jaart besig was. Die voorval het omstreeks 23:10 in Koringblomstraat, Roosendal, gebeur. Volgens Morne se hartseer ma, Maria Mentoor (70), was hy besig om die potjie op die kole te roer toe hy geskiet is. Mentoor sê: “Ek was op pad na my bure om ’n bietjie visolie te leen om in die pot te gooi. “Toe ek op die hoek kom, het ek twee gun-skote gehoor. “Ek het teruggehardloop, deur die plankheining geloer en gesien hoe hy gebuk staan oor die pot en inmekaar sak. “Die skieter het daarna weer agter by die hek uitgehardloop. “Hy was nie eens bang vir die ander mense wat ook om die vuur gesit het nie.” Charles Mentoor, nog ’n familielid, sê: “Die man het net by die hek ingekom en agter Morne gaan staan. “Hy het toe sonder om ’n woord te uiter net begin skiet. “Ek was besig by die musiek. Toe ek opkyk, het ek net gesien hoe Morne inmekaar sak.” Volgens Mentoor was Morne ’n hairdresser en het hy die hare van mense in die area gedoen. Sy vermoed die skietery kan moontlik daarmee verband hou dat sy boyfriend ’n bendelid is. Daar is verlede week op die boyfriend, wat aan die Dixie-bende behoort, geskiet. Hy is nie raak geskiet nie. Volgens Mentoor moes Morne ’n voorgevoel gehad het dat hy sou doodgaan. Sy vertel: “Hy het verlede week een aand na my kamer gekom en my hande gevat en gevra dat ons saam bid. “Hy het my bedank vir wat ek vir hom beteken. Hy het ook gevra dat ek hom moet ver­gewe vir alles wat hy al gedoen het. “Daarna het hy gesê hy is lief vir my en my ’n drukkie gegee. “Hy het ook ’n brief aan ons bure geskryf waarin hy sê wat gedoen moet word as hy doodgaan.” Die voorval het omstreeks 00:30 in Tornadostraat gebeur. Volgens kapt. FC van Wyk, ’n polisiewoordvoerder, is niemand nog vir die moorde gearresteer nie. 