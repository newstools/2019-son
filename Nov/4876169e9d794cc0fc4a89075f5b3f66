DIE berk wat na bewering sy 17-jarige meisie doodgesteek en twee dae lank probeer het om haar lyk met tyres uit te brand, het die afgelope week in die hof in Mpumalanga verskyn. Brig. Leonard Hlathi, ‘n polisiewoordvoerder, sê die gemeenskapspolisiëringsforum (GPF) het self vir Donald Dlamini (22) gevang. Hlathi sê toe die polisie op die toneel kom het die verdagte erken dat hy sy meisie vermoor het. Die man het na bewering aan die polisie uitgewys waar die daad gepleeg is. Die meisie se lyk is in ‘n bos gevind. Die saak is uitgestel na 21 November vir ‘n formele borgtogaansoek. Lt. Genl. Monli Zuma, Mpumalanga se polisiekommissaris, het die GPF geloof vir hul samewerking met die polisie. – News24