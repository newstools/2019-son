GRABOUW. – Hy was ’n kranige rugbyspeler wat daarvan gedroom het om eendag vir Suid-Afrika in die Wêreldbeker-toernooi uit te draf. Maar dié droom is nou saam met Dylon Joseph (20) na sy graf. Dis omdat Joseph laas Sondag hier op ’n reënerige dag doodgelem is. Hy het vir die Safcol-rugbyklub hier gespeel. Volgens Joseph se antie, raadslid Margaret le Roux, is hy gelem basies oor ’n entjie. Le Roux vertel: “Hy en sy neef was by die winkel toe ’n groep seuns hulle nader vir ’n entjie. Hulle het gesê hulle het nie entjies nie. “Dylon het toe halfpad saam met sy neef huis toe geloop. “Toe hy terugkom, het die ouens hom ingewag. Een van hulle het hom voor­gekeer en in die nek gesteek. “Hy het tot by sy ander antie se huis gehardloop en daar inmekaar gesak.” Volgens Le Roux het die 18-jarige laitie gevlug, maar die voorsitter van die Grabouw Civic Organisation, Gorden Pedro, het hom agterna gesit. Sy vertel: “Gorden het saam met die klong se pa gaan praat en vir hom gesê hy moet sy seun liewer polisiestasie toe vat, anders gaan hy die saak vir homself moeiliker maak.” Bestempel Le Roux sê die verdagte is gearresteer. Hy het ’n paar dae in die selle gelê voordat hy Vrydag op borgtog van R1 000 vrygelaat is. ’n Hartseer Le Roux het Joseph as ’n saggeaarde en baie behulpsame seun bestempel. Le Roux is Saterdag hier begrawe.