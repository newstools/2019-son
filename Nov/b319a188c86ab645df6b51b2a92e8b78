LUCAS Moura, Tottenham Hotspur se midfield­er, erken hy is bly vir die vertroue wat José Mourinho in hom plaas. Dié Brasiliaan het bygevoeg dat sy vorige bestuurder, Mauricio Pochettino, hom uit posisie laat speel het en hom nie vertrou het nie. Moura het tot dusver albei wedstryde onder Mourinho begin, iets wat bitter min onder Pochettino gebeur het. Mourinho het ook aan Moura gesê hy wou sy dienste reeds bekom het toe hy Real Madrid afgerig het. Belangrik “Ek is baie happy hy hou van my,” het Moura gesê. “Dis baie belangrik vir my selfvertroue, asook vir die span. Ek sal altyd my bes doen. “Elke speler wil speel, ongeag die posisie, maar almal weet ek is nié ’n nr. 9 nie. Dis nié my sterkste posisie nie. “Nou voel ek goed in my posisie onder Mourinho. “Dis een waarin ek wyd op vleuel speel.” – AP