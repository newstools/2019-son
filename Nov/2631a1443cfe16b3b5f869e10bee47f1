PREMIER United se veterane is die nuwe kampioen van Silver Spurs se o. 35-sokkertoernooi. Dis nadat hulle Juventus die naweek met 2-1 geklop het op Johnson Road. Premier, wat uit talle sterspelers van yesteryear bestaan, het R5 000 gebank vir sy suksesvolle pogings in die toernooi. Koning Premier het met die gasheer, Silver Spurs, afgereken in die semiâ€™s, terwyl Juventus die span van FN Rangers ore aangesit het in sy halfeind. Die span van Liverpool-Portland het koning gekraai in die Plaatafdeling. Hy het Chelsea gestuit in die eindstryd en is nou R1 000 ryker. Atlantis, een van die spanne buite die Kaap, se legends het ook goeie rekenskap van hulleself gegee. Atlantis het egter in die kwarteind vasgeval en sal beslis volgende jaar terug wees om sake te probeer regstel.