MAGDALEEN "Maggie" Titus is in die rondgaande hooggeregshof in Oudtshoorn skuldig bevind aan haar man Preston se moord. Titus en Justice Mooi is ook deur regter Nolwasi Boqwana skuldig bevind aan regsverydeling. Preston, 'n soldaat, is op 1 Desember 2017 in sy kamer vermoor. Boqwana het Vrydag in haar uitspraak bevind dat Titus die moord op haar man beplan het. Natasha Stuurman en Masithembe January (MJ) is onskuldig bevind op alle klagte teen hulle.