DIT is verblydend as Kaapse sokker greats van yesteryear wat die pad gepave het vir ander, opreg vereer word – terwyl hulle nog lewe. Dis mos normale praktyk om ons legendes eers te vereer wanneer hulle reeds die aarde verlaat het. Dit was soos sokkerhemel toe Son op Sondag Woensdag genooi is om die local sokkerlegende Puzzy Jansen se vereringseremonie by te woon. Eers het Boebie Cassiem en Jeff Isaacs van die organisasie Sports Stepping Stones dit moontlik gemaak vir Jansen en ander great spelers van sy era om ’n ghrênd lunch by The Residences Crystal Towers in Century City te geniet. Dit is die aand opgevolg toe ander legendes soos Boebie Solomons en Edries Burton vir Jansen as lewenslange president van die organisasie vereer het. Die een voordeel van pioniers en invloedryke individue wat vereer word as hulle nog lewe, is dat die dankbaarheid en nederigheid van die persoon gesien kan word. En dis duidelik Jansen was Woensdag uit die veld geslaan met sy vererings. Sy twee seuns, Thurlo en Tanswald, het ook ’n hand gehad in die verrassing vir hulle pa. Event Jansen het ’n sokkerpassie wat second to none is. Om nog tot op die ouderdom van 80 fris en gesond te kan afrig en teruggee vir die game, spreek boekdele. Jansen het uitgewys hy’t kaartjies gehad vir Cape Town City se stryd teen Polokwane City, maar is aangesê om saam met sy seuns na een of ander event te gaan. “Ek wil ook ’n beroep doen op City om elk van julle hier vanaand te recognise en dat ons by elke home game moet saam wees,” het die voormalige Ramblers- en Devonshire Rovers-sterspeler gesê. Solomons, voormalige Glendene United-yster, het uitgewys almal kan van Jansen se sorg en deernis vir die game leer. “Uncle Puzzy was my tweede coach as ’n pro player,” verduidelik Solomons. “Daai tyd was dinge moeilik, jong. Die training, die travelling, die fitness. Maar Puzzy het nooit ’n kommer op sy gesig gehad nie en vandag steeds nie. “Ek het baie min van hom gesien by Ramblers, maar was gelukkig genoeg om hom by Devonshire in aksie te sien. Hy was ’n deadly marksman en het ’n goeie shot van die hip gehad, soos ’n Francis Lee, Peter Lorren en Ian Rush, jy weet. “Nie baie kan doen wat Puzzy gedoen het nie – om te coach van pro tot selfs die junior spanne by Milano. Só diep is sy liefde en passie vir die sport,” het Solomons afgesluit. Die voormalige Santos-speler Donnie Ronnie het ook sy sent in die bord gegooi. “Uncle Puzzy het my my eerste start by Santos gegee,” sê hy. “Ons het teen Chelsea gespeel en 2-1 gewen. Uncle Puzzy is wraggies ’n true servant van die game. As ons net die helfte kan doen wat Uncle Puzzy gedoen het, is dit baie,” meen Ronnie.