’N STUDENT van Ohio sê die paramedics se oë het gerek toe hulle by haar ongelukstoneel opdaag nadat sy ’n bok gestamp het. Die rede? Sy was onder fake bloed as deel van haar kostuum om soos Carrie te lyk – die karakter in Stephen King se riller. Sidney Wolfe (20) sê sy was laas week by ’n spookhuis in Kentucky in die bloederige Carrie-kostuum as deel van ’n promosie vir die Marshall-Universiteit se produksie Carrie: The Musical, gebaseer op King se riller. Wolfe sê toe sy ná haar ongeluk aan die medics verduidelik sy’s fine, dis net ’n kostuum, het hulle lekker gelag. – UPI