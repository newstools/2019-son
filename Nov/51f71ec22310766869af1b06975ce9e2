HEIDELBERG. – ’n Groep werkers van hier wat aan die regering se Program vir Uitgebreide Openbare Werke (EPWP) verbonde is, face ’n onseker en donker Kersfees omdat hulle nog nie vir Oktober betaal is nie. Vier van hulle is ook nie vir September betaal nie. Hulle is al rasend van kommers omdat hulle nog nie gepay het nie. Dié groep van 13 wat deel is van 30 werkers van oor die Hessequastreek, wat Alber­tinia, Riv­ersdal, Stilbaai en Slang­rivier insluit, is raadop en erg gefrustreer omdat hulle sedert 15 November daagliks navraag doen oor hul salarisse. Volgens die ontstelde werkers word hulle elke keer aangesê om hulle bankstate vir die implementeringsagent, ene Thanyani Ramatsea, aan te stuur. Ramatsea woon in Oos-Londen en is die kontrakteur wat die program nasionaal behartig. “Ons loop ons elke keer net vas teen leë beloftes wat nog nie nagekom is nie. “Dis mos genoeg om van gatvol te word. Hoe dink hulle moet ons kos op die tafel sit?” wou hulle weet. Volgens die werkers voorsien hulle ’n swart feestyd vir hulle en veral vir hulle kinders. “Ons het nou niks om vir ons ouers en kinders te wys waarvoor ons ons so afgesloof het om die dorp mooi skoon te hou nie,” sê hulle vies. Die munisipaliteit wat die projek oorsien, het ook al vele kere vir Ramatsea, asook die departement van omgewingsake, genader om die probleem spoedig op te los. Die werknemers is Maandag deur die plaaslike raadslede aangemoedig om met die werk voort te gaan. Die werkers het weer Dinsdagoggend nuwe bankstate gaan trek om deur te gee, maar teen 15:00 was daar nog geen inbetalings nie. Teen gister 12:30 was niemand nog betaal nie. Ramatsea het per e-pos laat weet die toedrag van sake is buite sy beheer en die departement van omgewingsake moet die uitbetaling deur die poskantoor (Postbank) behartig. Volgens Ramatsea het Khanya Mabandla van die departement van omgewingsake genoem as daar weens hulle stelsel iewers ’n fout is, sal, dit die hele stelsel belemmer en die betaling sal nie gedoen kan word nie. “Daar is van die werkers wie se rekeningnommers nie reg is nie, of van hulle rekeninge is dormant.”