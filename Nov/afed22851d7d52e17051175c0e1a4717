JAN Olde Riekerink, Cape Town City se ervare afrigter, het daarin misluk om die maksimum punte in sy eerste tuiswedstryd in te samel. Dis toe die Citizens Saterdag  in die Cape Town Stadium met 0-0 gelykop gespeel het teen Highlands Park. Albei spanne verdien ook net ;n punt nadat nie City of Highlands genoeg geesdrif en ambisie getoon het om die stryd te wen nie. Die punt het ook teen n duur prys gekom vir City. Dis omdat sy talisman, Kermit Erasmus, wat van 'n besering teruggekeer het, weer sy spier beseer het. Erasmus is na 15 minute deur Fagrie Lakay vervang. City was vroeg in die stryd nogal vinnig op die voorvoet en het netjiese aangeewerk uitgevoer. Die tuisspan kon egter nie Highlands se defense penetreer nie. Highlands Park het laat in die wedstryd uit stoom begin hardloop en dis waar City probeer het om in te cash, maar sonder enige geluk. Riekerink-hulle moes maar tevrede wees met 'n punt.