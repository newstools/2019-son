JÜRGEN Klopp, Liverpool se head coach, het Dinsdag op 'n British Airways-vlug in die Kaap geland. Dis waarskynlik om sy agent. Marc Kosicke, wat in die Houtbaai woon, te besoek. Klopp het met sy vorige besoek na die Moederstad gesê hy voel tuis in die Kaap en sal enige verskoning gebruik om weer te kom besoek. En met die internasionale break van twee weke wat tans ingeskop het, het die Duitser wel besluit om besoek te kom aflê. Dis toe een van Son se spies Klopp by die Kaapstad Internasionale Lughawe opgemerk het. Die Liverpool-bestuurder sal waarskynlik ook weer kom inloer by sy liefdadigheidsprojekte waarmee hy betrokke is in die land. Klopp het in Oktober £10 000 (sowat R190 563) geskenk aan Joy is Round, 'n liefdadigheidsorganisasie wat deur die Houtbaai-sokkerklub bestuur word. Hy dien as beskermheer vir die organisasie en het in die verlede al verskeie kere na Kaapstad gereis om lede van die sokkerklub te ontmoet. Klopp kon ook nié 'n beter tyd gekies het om na Kaapstad te kom nie. Die Merseysiders is ná hul oorwinning Sondag oor Manchester City agt punte bo-aan die punteleer. Hy word beskou as Mr Nice Guy in sokkerkringe. Wesley Fester, wat hom op die lughawe raakgeloop het, beaam dit. "Dit was baie lekker om met hom te praat. "Ek het nog vir hom gesê ons het hom nodig by Manchester United - toe lag hy net," het Fester afgesluit.