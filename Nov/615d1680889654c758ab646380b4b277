’N ROOI Porsche Boxster was in Toms River, New Jersey, in ’n moerse ongeluk. Die driver het teen ’n stink spoed gejaag. Die jaagduiwel verloor toe beheer en tref die middelman dat die kar deur die lug vlieg en op die eerste vloer deur die muur van ’n kantoorgebou bars, berig ad.nl. Die plaaslike polisie sê dit het Sondag 06:30 gebeur. Albei insittendes, Braden DeMartin (22) en Daniel Foley (23), is op slag dood. Die kantoor is ook nou in sy tjops.