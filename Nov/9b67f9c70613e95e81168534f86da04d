DAAR is toe g’n broodjie in Demi Lovato se oondjie nie. Die “Sorry Not Sorry”-sangeres se fans het dit so ampertjies verloor toe sy ’n foto post waarin sy ’n duidelike bababoepie het. Wel, Demi wou haar fans net ’n poets bak. Sy het die fake boepie gedra vir haar rol as Jenny in die gewilde sitkom Will and Grace. Demi het die kiekie van haar in ’n oulike polkadot-rokkie gelaai en dit gecaption: “Is dit real of fake?” Die sangeres het ook die hashtag #MeetJenny gebruik. As ’n mens so verby die 27-jarige sangeres se boepie kyk, lyk sy eintlik verskriklik goed. Ons weet mos sy sukkel om nugter te bly en het al ’n paar keer relapse. Sien, daar is altyd lig aan die einde van ’n donker tonnel.