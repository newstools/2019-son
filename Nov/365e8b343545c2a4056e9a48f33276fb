’N FAMILIE van Happy Valley naby Blackheath het gister­oggend in hulle sinkhokkie doodgebrand. Die pa, ma en tweejarige dogtertjie se verkoolde lyke is in hulle hokkie gekry. Die voorval het gister omstreeks 06:15 in Kafue-straat, Happy Valley, gebeur. Die gesin is onder die ag mense wat die naweek in drie verskillende brande dood is. Die gesin het die afgelope jaar in Happy Valley gewoon. Vier van die ag mense wat in die brande omgekom het, was kinders. Volgens Pascal Manlikiza (27), ’n buurman, het hulle net die vlamme gesien toe hulle die oggend opgestaan het om werk toe te gaan. ’n Geskokte Manlikiza sê: “Dit is baie vreemd, want ons het niks gille gehoor nie. “Ons het uitgegaan en probeer om die vlamme te blus, want die vlamme het al oorgekom na die huis se kant toe. Emmers “Die deur van die hokkie was gesluit en moes afgebreek word. Daar was ’n vrieskas voor die deur. “Al die mense in die straat het met emmers water probeer om die vlamme te blus.” Carelse sê: “Die brand in Driftsand het Sondagoggend plaasgevind en ’n onbekende man is in die brand dood. “In die ander brand wat in Witsand plaasgevind het, het drie minderjarige kinders doodgebrand.” Vrydag omstreeks 02:40 is nog ’n man ook in Mitchells Plain doodgebrand, Die brandweerdienste het die man se verkoolde lyk tussen die gebrande rommel in Marciastraat in Tafelsig gekry. Volgens Carelse is die oorsaak van die brande nog onbekend en ondersoek die polisie die voorvalle nog.