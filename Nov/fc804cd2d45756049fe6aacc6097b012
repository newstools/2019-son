DIE klein pakkie dinamiet Shakira het oopgemaak oor hoe sy haar stem tydelik verloor het, so twee jaar gelede. Volgens AFP moes die Colombiese ster in November 2017 haar El Dorado World Tour vir sewe maande op ys sit nadat haar regterstemband begin bloei het. Shakira het in ’n interview gesê: “Ek het nie geweet of ek ooit weer sou sing nie. “Ek het altyd geweet dat ek baie dinge eendag sal verloor. Jy verloor jou jeug, jou skoonheid, jy verloor tot vriende ... maar ek het nooit gedink dat my stem ’n ding is wat kan verdwyn nie.” Maar toe kom daar ’n wonderwerk, volgens Shakira, want sy het haar stem natuurlik teruggekry sonder om onder die mes te gaan. En sy kon laas jaar voortgaan met haar musiektoer. En jy kan ’n interessante doccie oor die pocket rocket se toer sien, wat van Woensdag in 60 lande uitgesaai sal word.