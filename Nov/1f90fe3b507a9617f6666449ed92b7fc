'N SENIOR staatsadvokaat is dood nadat sy Maandag by die streekshof in Ixopo in KwaZulu-Natal geskiet is. Addelaid Ferreira-Watt is na bewering per ongeluk raakgeskiet. News24 berig dat Ferreira-Watt in die hospitaal opgeneem is toe 'n shotgun in die hof afgegaan en haar in die heup getref het. Die wapen was volgens beamptes hof toe gebring om as bewyse in 'n huisbraak-saak in te dien.