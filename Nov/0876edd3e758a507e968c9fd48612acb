NUNO Espirito Santo, bestuurder van die Wolves, beweer bespiegelings wat hom met ’n move na Arsenal link, is nié waar nie. Dit gons behoorlik in die Britse media oor die moontlikheid dat Santo vir Unai Emery by Arsenal gaan opvolg. Emery is onder gewel­dige druk ná ’n segelose lopie van ses wedstryde in alle kompetisies. Ondanks dit beweer dié Spanjaard die Gunners se spelers is nog bankvas agter hom. Santo, aan die ander kant, word uit alle oorde geloof vir hoe hy Wolves in ’n gedugte eenheid omskep het – selfs in die Europa League waar Wolves bo sy gewig fight. Dié Portugees was ook nie in ’n bui om enige gerugte te entertain nie. Hy het dit duidelik gemaak dat die gerugte glad nie sy aandag van sy werk by Wolves­ aftrek nie. “Ek praat nié oor ifs nie, ek praat nie oor moontlik­hede nie. Gelukkig “Ek praat oor niks as dit nie ’n realiteit is nie. “Dit (die bespiegelinge) is disrespectful, want daar is nog ’n bestuurder in die pos. “So, ja, dis nié waar dat ek na Arsenal skuif nie,” aldus Santo. Op die vraag of hy nog gelukkig is by Wolves en oor die span se vordering, antwoord hy: “Ek dink ons doen okay. “Dit behels baie werk en elke dag is daar ’n geleentheid vir ons om te verbeter. “Dis waarna ons almal strewe.” – AP