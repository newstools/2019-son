“EK HET die verkeerde span gekies.” Só sê Engeland se afrigter, Eddie Jones, weke nadat hy en sy span in die World Cup se eindstryd in Japan deur Suid-Afrika geklop is. Jones is tans besig om die Britse Barbarian-span vir ’n game teen Fidji op Twickenham in Londen voor te berei. Die Baabaas se span is gelaai met ’n paar Springbokke vir Saterdag se feestelike wedstryd. Jones het teenoor die media gebieg dat hy nog nie eens weer na ’n re­cord­ing van sy Engelse span se nederlaag gekyk het nie – en ook glad nie eintlik graag een wil sien nie. “As daar een ding is wat ek dalk anders kon doen, is dit my spankeuses. “Ek het van wedstryd tot wedstryd veranderinge gemaak en nou, as ek terugdink, moes ek so ’n bietjie die span verfris het. “Ek gaan nie individue uitsonder nie, maar miskien moes ek die orde van die 23 spelers verander het. Antwoorde “Dit werk wanneer jy wen – dit is altyd die groot ding. “En wanneer jy wen, dan het jy al die antwoorde. “Wanneer jy verloor, dan soek jy na antwoorde,” het Jones aan Sky Sports gesê. Daar is die laaste weke ook baie bespiegel oor Jones se toekoms en of hy nog in 2023 die Engelse gaan coach. Sy kontrak met Engeland loop in 2021 ten einde. Maar daar is nou al ’n paar stories oor Jones wat weer die Wallabies kan coach, of selfs ’n pos as Fidji se volgende afrigter kan opneem. Dan word daar ook oor ’n job in Rugbyliga geskinder. Jones het egter koue water op dié gerugte gegooi. Hy het gesê: “Ek sien daar is allerhande stories – oor werk in Frankryk of Fidji – maar dit is nie my besluit nie. Afrigters se job is om te perform, en dis al waaroor ek worry. “Saterdag gaan ons in ’n lekker game rugby vir die Barbarians speel. Dan sit ek my kontrak van twee jaar met Engeland voort en sien wat verder gaan gebeur.”