’N BENDEOORLOG hou ’n hele gemeenskap in hulle huise vasgekeer. Die gemeenskap van Mitchells Plain word al weer hostage gehou deur ’n vermeende oorlog tussen die HL’s en 28’s. Lyke Dit het sowat twee maande gelede uitgebreek. Pleks van Krismis trimmings opsit, sien inwoners nou hoe lyke uit die strate opgetel moet word. Inwoners beskryf die oorlog as “ ’n festive buzz killer”. ’n Ingeligte het die oorlog teenoor Son bevestig en meen die bakleiery gaan oor iets diepers as net drugs en geld. Woensdagaand en Donderdagoggend vroeg het die skote deur die Plain se strate weergalm. Die skietvoorval wat Woensdagaand in Eislebenweg, Westridge, plaasgevind het, het die sesde slagoffer die laaste ruk gevat. Nog voordat die son opgekom het, is nog ’n ou in Caravelle-straat afgemaai. ’n Gemeenskapsleier wat uit vrees verkies om anoniem te bly, het gister gesê drastiese stappe moet gedoen word sodat dié festive ’n jolly een kan wees. “Daar is binne twee weke al meer as ses mense as gevolg van die bendegeveg doodgeskiet. Ek wil nie eens weet hoeveel meer daar gaan wees nie, want nou is dit ’n retaliation ding.” Die gemeenskapsleier voeg by daar is nou drastiese optrede deur die weermag en bendebase nodig. “Nou is die tyd dat die army moet optree. Noudat dinge so handuit ruk. “Ons soek nie meer patrollers nie, ons soek nou die army! “Die bendeleiers moet ook met hulle mense praat, want dis nou weer skoolvakansie en dis onregverdig om inwoners in vrees te laat lewe.” ’n Inwoner van Westridge sê mense is bang om uit hulle huis te stap. “Wat van ons kinders? Wat van ons onskul­dige inwoners? “Dis nie reg nie. Dis al wat ons kinders al ken. “Hulle speel nie eens meer skooltjie-skooltjie nie. Dis nou gun-gun!” Mihlali Majikela, ’n polisiewoordvoerder, het die mees onlangse voorvalle bevestig en gesê geen arrestasies is nog gemaak nie.