'N ONGELUK tussen 'n taxi en 'n bakkie het ses mense in KwaZulu-Natal beseer gelaat. Die ongeluk het Dinsdag om 09:54 op die N2 tussen Ballito en Tongaat gebeur. Shawn Herbst, woordvoerder van Netcare 911,  sê vier mense, wat uit die taxi geslinger is, het net ligte beserings opgedoen. Hebst sê twee ander passasiers van die taxi is ernstig beseer. Een van hulle het vasgesit in die wrak. Die brandweer- en ambulansdienste asook die polisie en verkeersbeamptes het almal saamgewerk om die man te bevry. Herbst sê ‘n man en vrou wat in die bakkie gery het, het ligte tot matige beserings opgedoen.  