DIE Demokratiese Allianse het Sondagmiddag vir John Steenhuisen en dr. Ivan Meyer onderskeidelik as interim leier en interim voorsitter van die party verkies. Die twee posisies het vakant geraak na die skielike bedanking van Mmusi Maimane en Athol Trollip slegs drie dae na Helen Zille, in die plek van James Selfe, as federale raadsvoorsitter, verkies is. Steenhuisen, wie ook ure na Maimane se bedanking ook as parlementÃªre leier onbestrede tot die pos verkies is, het meegeding met Makashule Gana, voorsitter van die DA netwerk vir lede van provinsiale wetgewers. Meyer, wie tot voor sy verkiesing een van drie adjunk-voorsitters was, het meegeding met prof. Nomafrench Mbombo, voorsitter van die DA vroue-netwerk en Khume Ramulifho, Gauteng LPW. Steenhuisen en Meyer was die gunstelinge om die naweek verkies te word deur die sowat 160 federale raad van die DA. Die twee sal nou die leisels hou tot in April wanneer die DA se volgende verkiesingskongres plaasvind.