BRENDAN Rodgers, bestuurder van Leicester City, beweer hulle “dink nie regtig aan die wedloop om die liga-titel nie”. Dít ondanks hulle indrukwekkende sege van 2-0 oor Arsenal. Leicester, wat die Premier­liga-titel teen alle verwagtinge in verower het in die 2015-’16-seisoen, is deesdae ’n moeilike span om te klop, veral met Brendan Rodgers wat nou die sweep klap. Dit het voorgekom asof die Foxes, soos Leicester genoem word, blanks in die wedstryd sou fire. Dis omdat hulle in die eerste helfte talle kanse geskep het, maar nie ’n deurbraak gemaak het nie. Selfs nadat Wilfred Ndidi die dwarspaal in die eerste helfte getref het, het dit gelyk asof die geluk Rodgers-hulle ontduik. Gevaarlike Maar Jamie Vardy het sy 11de doel van die seisoen aangeteken. Die gevaarlike James Maddison het seker gemaak van die drie punte toe sy low drive tussen Hector Bellerin se bene deurgegaan en die nette laat raas het. Rodgers, wat voorheen Liverpool afgerig het, het beklemtoon hulle beskou hulleself nie as ’n liga-aanspraakmaker nie. “Ons dink aan die ontwikkeling van ons span – nie die liga-titel nie,” het Rodgers gesê. “Dit pla ons nie. My verwagtinge is om Europese sokker na die klub te bring terwyl ek nog hier is. “Ons het ’n handgranaat in die middel van alles gegooi. Ons werk baie, baie goed. “Ons fokus net op ons vordering.” – AP