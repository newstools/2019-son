DIE Kaapse water het Dinsdag die lewe van twee kinders in twee afsonderlike voorvalle geeis. Die liggaam van die laaste tiener wie oor die naweek in Seepunt verdrink het is gevind. Tydens die soek en vind pogings is die liggaam van die 18-jarige seun Woensdagoggend by Rocklands strand gevind. Hierdie is die vierde liggaam sedert Maandag. News24 berig hoe Felicien Nzisabira Dinsdag hulpeloos moes toekyk hoe die liggaam van sy seun, Umamungu Damour, omstreeks 10:30 op die rotse uitspoel. Nzisabira en vriende wou na toue gryp en dadelik die liggaam gaan haal maar die see was te wild en hulle is deur beamptes gekeer en aangeraai om te wag. Die familie van Burundi, wie sedert 2006 in Suid-Afrika is, is deel van die vlugtelinge wie tans by die Metodiste kerk by Groenmarkplein woon. Craig Lambinon, 'n woordvoerder vir die nasionale seereddingsinstituut, sê hulle het Sondag nuus ontvang van vier mense wie probleme ervaar het toe hulle by Rocklands strand gesurf het. "Die vier casualties wie aanvanklik in die moeilikheid was is 18-jarige en 15-jarige seuns man van Burundi en 'n 16-jarige seun en 15-jarige meisie van die Kongo." Die eerste liggaam is Sondag gekry en die tweede en derde is laat Maandag gevind. In 'n ander voorval het 'n 9-jarige seun in Kleinmond verdrink. Die seun het saam met ander seuns by die lagoon geswem. Schalk Boonzaaier, 'n woordvoerder van die nasionale seereddingsinstituut, sê met hul aankoms was daar 'n groep kinders wie in die lagoon geswem het. "Een van die kinders het onder die water verdwyn. "NSRI-swemmers het die kind onder die water gekry. Ongelukkig is hy deur nooddienswerkers dood verklaar."  