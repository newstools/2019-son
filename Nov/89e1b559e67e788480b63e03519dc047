DIE geboortehuis van Adolf Hitler in Braunau am Inn, Oostenryk, word omskep in ’n polisiestasie, het dié land pas gesê. Die regering hoop om só al die neo-nazi’s uit die area weg te hou. Verregse groepe ruk elke jaar op om Hitler se geboortedag, 20 April 1889, te vier. Hitler het net ’n jaar hier gewoon voordat die familie na Linz verhuis het. Oostenrykers wou die huis sloop, maar die regering het dit gekeer, anders sou ’n “belaaide stuk geskiedenis” verdwyn. ’n Kompetisie vir argitekte sal bepaal hoe die cop shop moet lyk. – NU.nl