TWEE mans het Maandagoggend ernstige beserings opgedoen in ‘n ongeluk in Randjesfontein, Midrand. Shawn Herbst, ‘n Netcare 911-woordvoerder, sê hulle het om 05:27 op die ongeluk afgekom. Herbst sê die bestuurder van 'n afleweringsvoertuig het na bewering beheer oor die voertuig verloor wat veroorsaak het dat dit rol. Die bestuurder van die voertuig en ‘n man in sy 50’s is op die toneel behandel en is later na die hospitaal geneem.