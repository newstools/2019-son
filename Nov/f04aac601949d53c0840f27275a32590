DIE Old Collegians Rugby Football Club (OC) bied die Queenstown 10’s môre in die Thobi Kula Stadion aan. Dié toernooi is nou in sy vyfde bestaansjaar Dit is begin om gemeenskapsontwikkeling en sosiale samehorigheid op te bou en te handhaaf. Maxwell Levine, voorsitter van OC, sê die toernooi het ’n sterk fokus op die gemeenskap. Die ag spanne in die toernooi kom dan ook almal uit die Queenstown-gemeenskap. “Hierdie spanne kom van Victoria Park, Aloevale, Mlungisi, Popcorn Valley, New Rest, Sabata, Newvale en die town suburbs,” verduidelik Levine. “Die Barbarians verteenwoordig spelers van Queenstown en stede oral in Suid-Afrika, met drie uitnodigingspanne wat sover vir elke toernooi genooi is.” Hy sê vanjaar het hulle Aliwal-Noord, Bloemfontein en Oos-Londen genooi. “Op die dag van die toernooi word spanne in twee groepe van vyf spanne ingedeel wat rondes teen mekaar sal speel. Net die twee topspanne in elke groep dring ná hierdie ronde deur na die halfeindstryd. Kampioen “Daar is netbal ook. Hierdie jaar het ons ook drie bykomende sportkodes – boks, tafeltennis en sokker.” VP Vipers is die verdedigende kampioen. Die wenners van die toernooi kry ’n gratis inskrywing by die Kaapstad 10’s. “Ons verwag 650 spelers deur die vyf sportkodes wat uit soveel as 22 stede en dorpe oral in die land kom. “Ons plaaslike ondernemings, hawkers en B ’n’ B’s vind baie baat. “ ’n Skare van 3 000 word verwag.”