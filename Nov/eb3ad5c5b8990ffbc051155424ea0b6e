STADIG maar seker word die geskiedenis gerestoureer van diegene wie se beendere onwettig verwyder is. Son op Sondag het in Oktober verlede jaar berig oor die ontdekking van 11 geraamtes by die Universiteit van Kaapstad (UK). Nadat die UK besef het dié beendere is byna 100 jaar gelede onregmatig aan hom oorhandig, het hy gesê hy is in die proses om dié oorskotte aan die reg­matige eienaars terug te besorg. Deur ’n argief-oudit van die UK se beendere collection het die UK se kurator en biologiese antropoloog, dr. Victoria Gibbon, bevind dié beendere dateer uit die 19de eeu. Dit kom van die plaas Kruisrivier naby Sutherland. Ene C.G. Coetzee het dit in 1920 na die UK gebring. “Dit is in die 1920’s uit hulle finale rusplek verwyder en na die universiteit gebring,” het Gibbon toe verduidelik. Sy het destyds gesê daar is geen bewyse dat UK-personeel enige research op dié beendere gedoen het nie. Gibbon het destyds onthul nege lotte beendere wat gevind is, wys dit het van Sutherland gekom. Ag was van één familie. Vier was mans, twee was vroue en twee kinders. Sy het destyds gesê daar word vermoed een van die oorledenes is vermoor. Twee het weens hulle bejaarde ouderdom gesterf en die kinders het op ’n jong ouderdom aan die een of ander siekte gesterf. En nou het hierdie mense gesigte. Danksy die moderne tegnologie het die UK Maandag onthul hoe hierdie mense van ouds heel moontlik gelyk het. Talle departemente van die UK en twee groepe internasionale vennote het saamgewerk. Die samestelling van die oor­ledenes se gesigte is by die Liverpool John Moores University in Engeland se Face Lab­afdeling gedoen. Geskat Tydens die navorsing op die beendere is daar bevind sewe van die geraamtes was dié van volwas­senes. Die oorledenes was Cornelius Abraham, Klaas Stuurman, Saartjie Stuurman, die twee kinders van Klaas en Saartjie Stuurman, ene Totjie, Jannetjie en Voetjie en ’n ongeïdentifiseerde persoon. Die kenners skat die een kind was tussen ses en ag jaar oud, en die ander een tussen vier en ses jaar. Die jongste van die twee was ’n seuntjie. Die oorskot sou aanvanklik op Erfenisdag vanjaar tydens ’n sere­monie in Sutherland herbegrawe word. Die UK is egter nog besig om met die breër Noord-Kaapse gemeenskap en afstammelinge van die oorledenes te beraadslag oor hoe die reburial-proses moet verloop.