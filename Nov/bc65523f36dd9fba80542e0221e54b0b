DIT lyk asof Arsenal sokkerklub binnekort 'n nuwe manager sal begin soek. Leicester City het die Gunners met 2-0 geklop om die tweede plek op die Engelse Premierliga se punteleer in te neem. Doele deur Jamie Vardy en James Maddison in die tweede helfte in die Kings Power Stadium het die Foxes van 'n vierde agtereenvolgende wen verseker. Die nederlaag was Arsenal se tweede in sy laaste vyf games en derde van die liga-seisoen. En met die jongste nederlaag word daar nou weer deur fans van die Gunners demand dat Unai Emery as manager bedank. Emery is egter nie die enigste manager wat in Saterdag se wedstryde in die Premierliga druk sal ervaar om hul jobs te hou nie. Tottenham Hotspur se Mauricio Pochettino kon ook nie 'n wen verseker nie. Spurs het met 1-1 gelykop gespeel teen Sheffield United - en dit boonop nog in Spurs se spoggerige nuwe stadion. Intussen het Everton se liga-veldtog weer in die regte rigting begin beweeg, met die Toffees wat Southampton met 2-1 op St. Mary's gaan troef het. Chelsea het intussen 'n vyfde agtereenvolgende wen verseker deur Crystal Palace met 2-0 op Stamford Bridge te klop. Die Blues het met die wen hul derde plek op die punteleer konsolideer. Hulle het dieselfde hoeveelheid punte (25) as Leicester City. Die Foxes het egter 'n veel beter doelverskil, wat hul tans in staat stel om in die tweede plek te pronk. Alles kan egter teen Sondagaand anders lyk, wanneer Liverpool (eerste op die punteleer) en Manchester City (tans vierde) mekaar op Anfield pak. 'n Wen vir Liverpool sal Leicester en Cheslea help om tweede en derde op die punteleer te bly. As City wen neem hy weer die tweede plek in en sny ook Liverpool se voorsprong tot drie punte.  