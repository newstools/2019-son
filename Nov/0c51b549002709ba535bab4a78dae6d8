TWEE verdagtes is gearresteer nadat hulle na bewering lyke, wat nie opgeëis is nie, gebruik het om geld by versekeringsmaatskappye te eis. Die verdagtes is verlede week deur die Valke vasgetrek. Lynda Steyn, ‘n Valke-woordvoerder, sê aan SowetanLive die verdagtes het die identiteit van mense, wat nog lewe, gebruik om self die lyke by regerings-lykshuise te gaan opeis. Hulle sou dan die lyke na privaatlykshuise neem waarna hulle dan geld by verskeringsmaatskappye eis.