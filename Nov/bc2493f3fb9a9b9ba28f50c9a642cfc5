DIE gebrek aan maatskaplike werkers by die FCS-eenheid in Delft kniehalter die geveg teen die verkragting van vroue en kinders. Nog twee minderjariges is ’n week gelede verkrag – na bewering deur hulle eie pa. Volgens Farida Ryk­lief, ’n aktivis vir die regte van vroue en kinders, is die kinders ver­lede Sondagaand in The Hague verkrag. Twee weke gelede was dié area oor iets soortgelyks in die nuus. Toe is beweer vier laerskoolseuns is oor ’n tydperk deur ’n wag by hulle skool verkrag. Die sekuriteitswag is na bewering betrap terwyl hy in ’n klaskamer met die seuns seks gehad het. Getuig Ryklief sê: “Daar is net een maatskap­like werker vir die Delft cluster. “Dit lei daartoe dat baie van die verkragtingsake nie die aandag kry wat dit moet nie. “Veral in kindersake. Die ondersoekbeamptes dink die kinders is te klein en kan nie getuig nie. Baie sake val deur die mat oor een maatskaplike werker tot ag plekke moet dek.” Vanjaar is daar al 278 seksmisdade in Delft aangemeld. Laas jaar was daar 236 gevalle en in 2017 is 219 gevalle aangemeld.