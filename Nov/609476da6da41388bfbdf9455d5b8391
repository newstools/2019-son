DIE vroue in Mzansi is sommer Faffing hêppie! Dit alles oor mans, rugby-ouens meer spesifiek, wat ballsy genoeg is om deel te neem aan die #FafChallenge. Toe die Springbok-skrumskakel prins Harry twee weke terug in sy ontie met die Suid-Afrikaanse vlag groet, het almal gedink dis ’n moerse joke – maar hy het dit eintlik gedoen om bewustheid rondom prostaatkanker te skep. Hy het die #FafChallenge in die sosiale media begin om ouens uit te daag om dokter toe te gaan om hulle te laat tjek vir prostaatkanker. Ek het julle laas week gewys die Afrikaanse sanger Bobby van Jaarsveld het aan die challenge deelgeneem. Dié week het ons die Springbok-kaptein Siya Kolisi, die blitsbuks Cheslin Kolbe, die spoedvraat Makazole Mapimpi en natuurlik De Klerk in hulle SA onderklere gepronk om bewustheid rondom prostaatkanker te skep. Dis Faffing amazing, want die mans kyk na hulle gesondheid en die vroue kan terselfdertyd so ’n bietjie drool.