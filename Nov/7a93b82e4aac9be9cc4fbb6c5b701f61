DIE Chilli Boys het Woensdagaand in die Nelson Mandelabaai-stadion hul eerste tuis oorwinning van die Premierliga (PSL)-seisoen behaal. Chippa het ’n goeie vertoning gelewer en die sukkelende Black Leopards met 3-0 geklop. Die Chilli Boys moes die wedstryd wen om hul kanse van oorlewing te help en daarom het hulle op die voorvoet begin. Die aanval was goed. Dit het die woelige aanvallende-speler, Thabo Rakhale, nie lank gevat om die Leopards verdedigers se dag te spoil nie. Rakhale het na net vyf minute se speeltyd Chippa die voorsprong gegee. Die doel het net gehelp om die Chilli Boys se selfvertroue te bou en hulle het bly aanval. Die blitsige Augustine Kwem het in die 19de minuut sy tweede doel vir Chippa aangeteken en die span het die voorsprong gehou tot rustyd. Na rustyd het beide spanne weer kanse gemaak, maar niemand kon goed genoeg afrond nie. In die doodsnikke het die Leopards verdedigers egter ’n fout begaan en 'n strafdoel afgestaan. William Twala het die strafdoel gevat en die telling 3-0 gemaak. Die is net Chippa se tweede oorwinning in die PSL na 12 wedstryde. Dit doen egter niks vir die Chilli Boys se plek op die log, hulle bly in laaste (16de) plek, maar is nou net ’n punt agter Amazulu en Stellenbosch FC. 