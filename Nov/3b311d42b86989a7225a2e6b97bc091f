DIE Suid-Afrikaanse Weerdiens het 'n waarskuwing uitgereik dat 'n hittegolf van Woensdag af dele van die land gaan tref. Die weerdiens sê sommige areas kan temperature van tot 40 °C verwag. Die warm toestande kan tot Vrydag aanhou. Edward Engelbrecht, 'n weervoorspeller van die SA Weerdiens, sê inwoners van die Vrystat, Noordwes, die binneland, Noord-Kaap en die Wes-Kaap gaan onder die hittegolf deurloop. Die enigste provinsies wat nie die hittegolf sal ervaar nie, is Mpumalanga, KwaZulu-Natal en dele van Gauteng. - EWN