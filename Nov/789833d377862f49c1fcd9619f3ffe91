’N TAXI-EIENAAR van die Baai met 69 lasbriewe teen hom vir uitstaande fines is by sy huis gearresteer. Die 33-jarige man se uitstaande fines beloop altesaam R160 000. Warren Prins, hoof van die Baaise verkeersdepartement, sê die verdagte dodge die verkeersdepartement al vir maande. Borgtog Hy is een van 50 verdagtes wat die Metro tans jag vir uitstaande boetes. Die verdagte het Dinsdag in die munisipale verkeershof verskyn en is tans uit op borgtog van R2 000. Prins sê hulle het verskeie planne in werking om die wetteloosheid wat ander motoriste en voetgangers in gevaar stel, hok te slaan.