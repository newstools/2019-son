’N MAN is Vrydag in ’n brand in die Mitchells Plain-omgewing van Kaapstad dood. Jermaine Carelse, brand-en-redding-woordvoerder, sê die man se lyk is gevind in ’n informele struktuur op ’n perseel in Marcia­straat, Tafelsig, wat douvoordag in vlamme was. Nog ’n man is vroeër betyds na veiligheid gebring en hospitaal toe geneem vir behandeling. Carelse sê: “Die brand is teen 03:36 geblus en die toneel is aan die polisie oorhandig.” ’n Voertuig het ook op die toneel aan die brand geslaan. – News24