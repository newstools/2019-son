ANNELISA Weiland, wat vir amper twee dekades lank die rol van Hilda in 7de Laan vertolk het, maak vanaand haar eerste verskyning in Suidooster. Annelisa speel die rol van Kate Vosloo, Michelle Gerber se ma. Sy sê haar nuwe karakter verskil heelwat van Hilda. "My karakter is getroud met drie kinders. Twee seuns en 'n dogter. Sy woon in Pretoria en kom kuier haar dogter en díe se man wat in Ruiterbosch woon," vertel sy aan Channel24 "Haar aankoms in Ruisterbosch is egter meer as net 'n kuier en hier moet sy haarself weer vind en besluite neem oor haar huwelik as gevolg van die twyfelagtige aksies van haar man." Annelisa sê dit was moeilik om 7de Laan te groet, maar eken ook dat dit 'n verligting is omdat die rol haar by tye beperk het. Oor die trek Kaapstad toe, waar sy grootgeword het, sê sy aan Channel24: "Soos my nuwe karakter Kate staar ek die uitdaging in die gesig om van een stad na 'n ander te trek. Hoewel ek is lief is vir Johannesburg, is dit wonderlik om terug te wees in die Kaap." 