DIE Uitenhaagse snelbouler Lylle Petersen het dié naweek ’n verstommende boulvertoning teen Bloemendal gelewer. Hy het ’n ongeëwenaarde 9/18 in 6.3 boulbeurte platgetrek om as die groot held uit die stryd te tree. Dit het aan sy span ’n oorwinning met 30 lopies besorg. Uitenhage het ’n groot nederlaag in die gesig gestaar toe hy vir net 72 lopies uitgehaal is. Maar wat na ’n verspotmaklike oorwinning vir die tuisspan gelyk het, het in ’n nagmerrie ontaard toe Petersen Bloemendal vir ’n skrale 42 uitgeboul het. In ’n ander opwindende wedstryd het Gelvandale met 20 lopies oor Union geseëvier. Gelvandale het eerste gekolf en 189/9 in 47 boulbeurte aangeteken, waarop Union met 169 in 45.3 boulbeurte geantwoord het. Micaiah Coltman was Gelvandale se beste kolwer met 31 lopies. Hy het twee viere en ’n ses geslaan. Coltman is goed bygestaan deur Sheldon Pillay (27), Emmanuel Koll en Roswin Masimela (elk 24) en Chadwin Speyers (20). Vir Union het Jade Ellis (2/30), Aveshan Moodaley (2/26) en Craig Geyer (2/24) die beste met die bal gevaar. Geyer en Andrew Young­ het ook hardnekkig met die kolf teruggeveg. Geyer het ’n puik 48 lopies van 81 balle aangeteken. Young het ook die wilgerlat behoorlik ingelê vir sy 36. Hy het vyf viere en ’n ses geslaan.