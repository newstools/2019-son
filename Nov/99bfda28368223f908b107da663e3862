DIE Hazard-broers was te gevaarlik vir Rusland in hulle kwalifiseringswedstryd vir die Euro 2020-kompetisie. Hulle het verseker dat België sy kaartjies kan boek daarvoor. België het die top-plek in Groep I beklink met nóg ’n goeie oorwinning in ’n perfekte streak van nege oorwinnings in ’n ry. Die twee se vertoning Saterdag het België geïnspireer tot ’n sprankelende sege van 4-1 oor Rusland. Dis danksy twee doele deur Eden, een deur sy broer, Thorgan, en een deur Romelu Lukaku. Met nog ’n ronde wedstryde wat kom het België ’n maksimum van 27 punte. Rusland is met 21 punte tweede op die puntelys. Gelukkig vir Rusland is sy plek onder die voorste 24 nasies ook reeds verseker. Hoewel daar net trots op die spel was, het die wedstryd vlamgevat toe Thorgan die eerste doel in die 19de minuut aangeteken het. Eden het sy span se voorsprong in die 33ste minuut gerek met ’n goeie poging. Hy het sy tweede doel kort voor rustyd aangeteken.