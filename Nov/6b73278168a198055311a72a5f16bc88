’N GEWOONTEMISDADIGER wat die gemeenskap van Beth­elsdorp sedert 2013 geterroriseer het, is tronk toe gestuur. Kol. Priscilla Naidu, ’n polisiewoordvoerder, sê Nathaniel Trevor Stokes (25) is effektief tot 21 jaar tronkstraf gevonnis op 14 klagte. Die klagte sluit huisbraak en diefstal, diefstal uit ’n motorvoertuig en die onwettige besit van ’n vuurwapen en ammunisie in. Die misdade is van 2013 tot 2017 gepleeg. Verbind Stokes is in Maart 2018 uiteindelik deur die polisie in Greenfields vasgetrek. Hy het sedert sy vonnis Vrydag in aanhouding gebly. Genl.maj. Thembisile Patekile, kluster-bevelvoerder van die Mountweg-polisie, het die ondersoekbeampte, sers. Attie Knoetze, gelukgewens met sy goeie werk om die verdagte met soveel klagte te verbind. “Dit is duidelik dat die verdagte die misdaad uit greed gepleeg het en die gemeenskap exploit het. “Hy sal nou lank agter tralies boet vir sy dade.”