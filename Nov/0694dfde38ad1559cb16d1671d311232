ALLISON “Sussie” Plaatjies se gesig was vol bytmerke asof sy deur ’n wilde dier aangeval is. Sy het ook ’n diep sny oor haar ken gehad. Die beserings aan haar gesig was só erg dat haar familie niemand die lyk wou laat sien op haar funeral nie. Haar vermeende moordenaar, Philip April, het Woensdag sy gesig met sy hande probeer verberg toe hy in die Clanwilliam Landdroshof verskyn het. Philip het sy borgtog-aansoek teruggetrek. Geen rede is daarvoor aangedui nie. Hy was geklee in dieselfde baseball jacket as tydens sy vorige verskyning. Hy het ook ’n blou jean saam met vuil blou Vans-tekkies aangehad. “Maak toe jou gesig, Boeta!” het sy familie en vriende uit die hofgalery aan hom geskreeu. “Wat julle nou doen, is viktimisering!” het hulle vir die media geskreeu. Van die familielede het saam met Philip gehuil toe hy in trane uitbars. Lees volledige berig in Donderdag se koerant 