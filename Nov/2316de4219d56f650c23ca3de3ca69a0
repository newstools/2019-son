MO SHAIK, oudhoof van buitelandse intelligensie in die Staatsveiligheidsagentskap,  het sy getuienis voor die Zondo Kommissie van Ondersoek na Staatskaping hervat. Die kommissie se adv. Paul Pretorius het Shaik verwys na oud.pres. Jacob Zuma se vorige getuienis voor die kommissie dat buitelandse agente hom uit sy pos wou verwyder. Pretorius het Shaik gevra of Zuma in enige stadium aan hom genoem het dat daar agentskappe was wat van hom  ontslae wou raak. Afgedank Shaik het gesê Zuma het in 1991 aan hom genoem dat daar seker elemente is wat wil keer dat hy “mag beklee.” Dit was kort nadat Zuma afgedank is as die ANC se intelligensiehoof. “In 1991. Dit was nie duidelik wat hy met ‘mag’ bedoel nie ... hy het nie details gegee nie. “En ek het hom nie gedruk om verder details te gee nie,” het Shaik getuig. Hy het verder getuig hy was  nie bewus van enige komplot om Zuma te verwyder toe hy president van die land was nie