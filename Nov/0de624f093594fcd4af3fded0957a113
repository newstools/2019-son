DIE Springbokke het Sondagaand op die Kaapstad-lughawe geland om hul oorwinningsparade in die Moederstad voort te sit. Die Bokke sluit Maandag hul toer af. Dit begin om 10:30 by die stadsaal. Die bus sal vanaf Darling-straat vertrek, deur die middestad ry en sal dan plekke soos Langa, Belhar en Elsiesrivier besoek. Duisende ondersteuners het die afgelope week saam met die Bokke hul derde WÃªreldbeker-oorwinning gevier. Die toer het in Gauteng afgeskop waar hulle deur die bekende Vilakazi-straat is. Daarna is hulle na Durban waar Bokke wat deel is van die Sharks-span, soos Beast Mtawarira en Makazole Mapimpi, op die hande gedra is. Oos-Kapenaars het die naweek hul beurt gekry. Lukhanyo Am en Mapimpi, Oos-Londen se homeboys, het tot die luide applous van duisende toeskouers langs die pad die trofee omhoog gehou. Baaienaars het Sondag kans gekry om hul helde te sien. Siya Kolisi, die Prins van Zwide, het die beker huis toe geneem.