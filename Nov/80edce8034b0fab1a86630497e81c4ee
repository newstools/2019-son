VYF renosterstropers is die afgelope naweek in die Kruger Nasionale Park (KNP) betrap met die horings nog in hulle besit. Ike Phaatla, woordvoerder van Sanparke, sê behalwe die horings, is 'n jaggeweer en ammunisie ook in hul besit gevind. Daar is ook beslag gelê op die voertuig waarmee hulle gery het. Phaatla sê die arrestasies kom nadat daar op die karkas van 'n renoster afgekom is wat met gras en blare bedek is. Die veldwagter het toe onmiddelik die owerhede ingeroep om uit te kyk vir moontlike verdagtes. Die verdagtes is in aanhouding en sal na verwagting in die hof verskyn op 'n klag van renosterstropery.  Jacaranda FM