JÜRGEN Klopp, Liverpool se bestuurder, sê hy sal wéér kop moet krap oor sy holding midfielder, Fabinho. Klopp moet besluit of hy dié Brasiliaan gaan inspan vir vandag se Champions League-groepstryd teen Genk op Anfield. Dié 26-jarige midfielder het Saterdag se sege van 2-1 oor Aston Villa uitgesit. Dis omdat hy een geel kaart weg van ’n skorsing is. Die Reds het ook natuurlik een oog op die naweek se groot stryd teen die kampioen, Manchester City. Fabinho is sonder twyfel die gom in die Mersey­siders se span. In al 30 wedstryde waarin Fabinho vir Liverpool gespeel het, was hulle aan die wenkant. Klopp het hierdie keer erken hy het nie altyd al die antwoorde wanneer dit by sy spankeuses kom nie. “Ek weet nog nie. Ek’s nog onseker,” verduidelik Klopp. Krukkelys “Ons sal maar moet sien. Hoe ons met die situasie gaan maak, is nog nie duidelik nie.” Met Joel Matip ook nog op die krukkelys, kan Klopp weer gebruik maak van Dejan Loveren in sy defence. James Milner en Naby Keita is ook darem ’n opsie vir Klopp. – AP VANDAG SE FIXTURES Barcelona t Slavia Prague­ (19:55) Zenit St. Petersburg t RB Leipzig (19:55) Chelsea t Ajax (22:00) Borussia Dortmund t Inter­ Milan (22:00) Valencia t Lille (22:00) Napoli t Red Bull Salzburg (22:00) Liverpool t Genk (22:00) Lyon t Benfica (22:00)