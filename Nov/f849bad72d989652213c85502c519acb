DIE Metodiste-kerk in Kaapstad het die regering gevra om in te gryp om honderde vlugtelinge landuit te kry. Die kerk huisves tans tydelik die buitelanders nadat die polisie hulle ‘n week gelede verwyder het van die Verenigde Nasies se vlugtelingagentskap. Hulle vrees vir hul lewens weens onlangse xenofobiese aanvalle en soek hulp om Suid-Afrika te verlaat. Alan Storey, ‘n dominee, het na bewering die polisie gekeer om die kerk binne te gaan. Storey sê die manier hoe die polisie die mense behandel is onaanvaarbaar. Hy sê hy is bekommerd oor die veiligheid van die mense omdat die kerk oorvol is. “Wat as daar ‘n brand of siekte uitbreek. Wat dan?” Hy sê die land, regering en die department van buitelandse sake moet ingryp. - EWN