PRES. Cyril Ramaphosa sê die drie lewenslange vonnisse wat Uyinene Mrwetyana se moordenaar opgelê is, is gepas vir die misdade wat hy gepleeg het. Ramaphosa beskryf die oortredings in sy weeklikse nuusbrief as grusaam. Luyanda Botha het Vrydag in die Wes-Kaapse hooggeregshof skuldig gepleit op die verkragting en moord van Mrwetyana (19). Ramaphosa sê die noodaksieplan om teen geslagsgeweld op te tree word geïmplementeer. Hy sê verskeie departemente het R1,6 miljard geherprioritiseer om die plan te befonds en in plek te sit. As deel van die plan gaan 312 polisiemanne opgelei word om by die eenheid teen gesinsgeweld, kindermishandeling en seksuele misdrywe aan te sluit. 11 nuwe howe vir seksuele oortredings gaan ook teen die einde van die huidige boekjaar voltooi wees. - EWN