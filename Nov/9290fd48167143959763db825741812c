DIE Progress-rugbyklub het Saterdag op sy jaarlikse prysuitdeling in Uitenhage se stadsaal ’n bietjie makietie gehou. Baie van die klub se spelers, afrigters, bestuur en ’n groep toegewyde ondersteuners het die aand saam geniet. Die wenners vir die aand was Denwick Davids vir mees toegewyde speler, die OP Olifante-speler Riaan Arends vir mees gedissiplineerde speler, en Davian Swanepoel en Juliano Botha, wat die louere gedeel het as spelers wat dié seisoen die meeste opgang en impak gemaak het. Gekroon Benjamin “Benji” Madlingozi het met twee bekers weggestap as die veelsydigste speler en speler van die jaar. Progress se hardwerkendste speler is Jonathan Daniel. Khiwe Mtyingizane is aangewys as die waardevolste speler en Sachin Toring is junior sportman van die jaar. Die OP-haker Dandré Delport is die senior speler van die jaar. Die aand het aan die nederige Arnold Kleyn behoort. Hy is as sportman van die jaar gekroon.