DIE liggame van vier buitelandse tieners wat die afgelope naweek in Seepunt verdrink het, is gevind. Die tieners van Boeroendi en Kongo is tussen die ouderdom van 15 en 18. Craig Lambinon, woordvoerder van die Nasionale Seereddingsinstituut, sê die eerste lyk is Sondag gevind. Twee ander is Maandagmiddag en die laaste een Dinsdagoggend gevind. Lambinon sê die laaste persoon se liggaam is naby Rocklands Beach in Seepunt gekry. Patrick Ifadi Fabien, ‘n vriend, sê die kinders het nie laat weet hulle gaan strand toe nie. Die kinders is vlugtelinge wat die afgelope tyd by die Methodiste-kerk slaap nadat hulle by die Verenigde Nasies se Vlugtelingagentskap verwyder is. - News24 