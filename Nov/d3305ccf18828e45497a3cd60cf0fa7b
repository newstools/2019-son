TOE hy ontken het hy het die kind verkrag, wou niemand na hom luister nie. Dis toe dat die gemeenskap hom “uit alle rigtings” gegryp en aangerand het. Só het die vermeende baba­verkragter Mzingisi Ntsho­ntshi (50) van St. Francisbaai gister in die Baaise hooggeregshof getuig. Hy word daarvan aangekla dat hy op 12 Augustus verlede jaar ’n 19 maande oue baba verkrag het. Afgelaai Ntshontshi se girlfriend was die kind se nanny. Hy, die nanny en dié se suster woon in een huis. Omdat die kind se ma die Sondagoggend vroeg moes gaan werk, het sy kind die Saterdagaand reeds by die nanny se huis afgelaai. Die nanny se suster het na die kind omgesien omdat die nanny in daardie stadium in Port Elizabeth was op kerksake. Volgens hom het die aanranding gekom nadat hy en die nanny se suster die Sondagoggend vroeg by Ronnie’s Tavern gesuip het. Hy het getuig die nanny se suster het die tavern omstreeks 08:00 verlaat. Volgens hom het hy die suster later by hulle huis gaan soek omdat hy ’n entjie wou gehad het. Ntshontshi het gesê net toe hy op pad in die huis was, het iemand aangehardloop gekom en gegil die kind huil in die bosse. Volgens hom het hy, die nanny – wat in daardie stadium by die huis aangekom het – en dié se suster toe na die bosse gerush. Hy het gesê toe hy op die toneel aangekom het, het inwoners hom die kid gewys en hom daarvan beskuldig dat hy die kind verkrag het. Volgens Ntshontshi is hy toe met sambokke, pype en klippe aangerand. Hy het getuig inwoners het hom daarna geneem na ’n plek genaamd The Circle­. Pyn Hy het bygevoeg dat inwoners hom daar geskop en met die vuiste geslaan het. Hy het gesê terwyl hy aangerand is, het hy admit hy het die kind verkrag. Ntshontshi het getuig sy liggaam was numbvan die pyn. Volgens hom het hy gebloei en kon niks sien nie. Toe sy lawyer, Xolile Bodlo, hom gevra het of hy die kind verkrag het, het hy dit ontken. Die beskuldigde bly in aanhouding.