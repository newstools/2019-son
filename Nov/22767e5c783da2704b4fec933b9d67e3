DIE openbare beskermer adv. Busiswe Mkhwebane ondersoek tans die beweerde misbruik van staatsfondse by die Suid-Afrikaanse Sosiale Sekuriteitsagentskap (Sassa) in Gauteng. Themba Matlou, uitvoerende streeksbestuurder by Sassa, het na bewering die betaling vir vervoer en hotelverblyf vir girlfriends goedgekeur. Hy word ook daarvan beskuldig dat hy sy mag misbruik het deur beamptes te fire wat met hom verskil. Die klag is verlede jaar op 5 November verlede by die kantoor van die openbare beskermer gelê. Daar word verder beweer dat Matlou sy kantoor, sy posisie en staatshulpbronne gebruik om sy veldtog te dryf vir 'n provinsiale posisie in die ANC in Gauteng. 'n Bron in sy kantoor sê ook dat hy twee posisies geskep het vir twee vroue, wat na bewering sy girlfriends is.