SERS. Mlungisi Tsitsi, wat sy vervreemde vrou laat vermoor het, is ’n korrupte cop en die vyf ouens wat hy daarvoor gehire het, is money-hungry killers. Só het adv. Marius Stander, staatsaanklaer, gister uitgevaar in sy voorvonnisbetoë in die verhoor van Tsitsi, Thembani Ro­rwana, Msindisi Bhebhula, Ndiphe Soqokomashe, Sicelo Mbanga en Ayanda Nyumka. Kontrakmoord Tsitsi en Soqokomashe is vroeg in Oktober skuldig bevind aan moord en sameswering om moord te pleeg. Rorwana, Bhebhula, Mbanga en Nyumka is net aan moord skuldig bevind. Dit spruit uit die kontrakmoord op Tsitsi se vervreemde vrou, konst. Nomathamsanqa Mtwesi, ’n cop by die polisiestasie in Zwide. Stander het gister na afloop van die verdediging se voorvonnisbetoë gesê hy is heel ontnugter soos hy daar in die hof staan. Volgens hom het mense emosioneel afgestomp geraak oor misdaad. Hy het bygevoeg die mensdom is uit voeling met die werklikheid. Volgens Stander word daar met woorde gespeel wanneer die veroordeelde cop beskryf word as ’n “ekonomies aktiewe burger”. “Hoe het ons dié punt bereik?” wou hy weet. Hy het bygevoeg Tsitsi is ’n korrupte cop met besighede op die side. Stander het gesê die moord op lewensmaats kom so algemeen voor dat daar ’n term daarvoor is – intimate femicide. Volgens Stander moet geslagsgeweld stopgesit word. Hy het gesê Tsitsi se hired killers was te happy om iemand wat hulle nie ken nie vir ’n paar rand te vermoor. Volgens Stander kan die hof nie “berou” in ag neem by vonnisoplegging nie, omdat die app`elhof so sê. Volgens Stander het nie een van die veroordeelde moordenaars die hof in hulle vertroue geneem nie. Stander het gesê die spesifieke rol van die mans in die uitvoering van die misdaad maak geen verskil nie. Hy het verduidelik ’n persoon bly in dieselfde kategorie, of jy nou die motor bestuur of die sneller getrek het. Volgens hom het niemand verantwoordelikheid vir hulle dade aanvaar nie. Stander het gesê die enigste gepaste vonnis onder sulke omstandighede is lewenslange tronkstraf. Gerrit Cillié, wat namens Tsitsi verskyn, het in sy betoë gesê die hof moet by vonnisoplegging in ag neem sy kliënt was in die fleur van sy lewe (36) toe die moord gepleeg is. Getuienis Hy het bygevoeg sy kliënt is ’n eerste oortreder en kan gerehabiliteer word. Oor Rorwana het hy gesê die hof moet in ag neem hy het ’n baie beperkte rol in die moord gespeel. Khaya Saziwa, Bhebhula se lawyer, het gesê sy kliënt was nie die skieter nie. Volgens hom is Bhe­bhula bloot gevra om die skieters te vervoer. Hy het gesê sy kliënt het nie vooraf kennis van die skietery gehad nie. Saziwa het bygevoeg sy kliënt is eers ná die moord meegedeel die victim was ’n cop. Soqokomashe se lawyer, Robin O’Brien, het verduidelik sy kliënt was vier jaar verhoorafwagtend. Hy het gesê vanweë al die besighede wat sy kliënt gerun het, is hy in staat om gerehabiliteer te word. James Riley, Mbanga se lawyer, het gesê daar is geen getuienis dat sy kliënt die skieter was nie. Volgens hom kan sy kliënt gerehabiliteer en ’n produktiewe lid van die gemeenskap word. Nyumka se lawyer, Eric Skepe, het gesê sy kliënt het sy broers en kinders ten tyde van sy inhegtenisneming finansieel onderhou. Vonnisoplegging sal vanoggend plaasvind.