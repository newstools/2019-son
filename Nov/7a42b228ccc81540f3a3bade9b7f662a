’N KRISMISBOOM in Commerce, Kalifornië, met meer as 18 000 LED-liggies is dalk die grootste egte Kersboom ter wêreld. Citadel Outlets het die feestyd Saterdagaand ingelui deur die liggies van die 35 m hoë boom vol ornamente aan te skakel. Die denneboom, wat in die noorde van Kalifornië afgekap is, slaan die asem weg. Die Kersboom is deel van die winkelsentrum se jaarlikse feestydviering, wat die mense ook elke nag van 18:00 tot 20:00 vermaak met fake sneeu wat op hulle neersif. – UPI