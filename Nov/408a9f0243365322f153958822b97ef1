ANATII het Suid-Afrika trots gemaak by die onlangse Soul Train Music Awards. Anatii en WizKid is beloon met die Ashford & Simpson Songwriter's Award vir hul bydrae tot Beyoncé se Brown Skin Girl. Die liedjie, waarop Beyoncé se dogter Blue Ivy ook is, is op die CD, The Lion King: The Gift. Chris Brown en Drake was die groot wenners op die aand. Albei het met drie toekennings weggestap vir hul liedjie No Guidance. Tisha Campbell-Martin en Tichina Arnold, wat saam in die sitcom Martin gespeel het, was die aanbieders.