DIE talentvolle sangeres Amy Jones van die Paarl maak ’n draai in die Bolandse dorp Worcester. Dis ’n vertoning wat julle nie moet misloop nie, want dis musiek wat jou lekker gaan laat dans. Jones vertel: “Ek het onlangs my linkerduim in die gym beseer.” Nou spot sy alles gebeur met ’n doel en dat sy sommer beter gaan perform as tevore. Amy laat egter nie toe dat haar seer duim haar onderkry nie. Haar ster skitter nog helder. Opwindend “Dit sal die eerste keer wees dat ek in Worcester gaan optree. Ek is baie opgewonde en sien baie uit na die show en om die pragtige mense van dié dorp te ontmoet. “Dit sal ook die eerste keer wees dat ek saam met ’n orkes gaan optree. Ek belowe dit gaan opwindend wees.” Jones het onlangs haar nuutste single, “I Wanna Know”, uitgereik wat oral op die radio gehoor kan word. So, kry julle gereed vir ’n aand van baie pret saam met Amy soos net sy dit kan doen. Die show Live in Concert met Amy Jones by die Golden Valley Casino in Worcester vind op 30 November plaas. Dit begin 21:00 en kaartjies kos R100.