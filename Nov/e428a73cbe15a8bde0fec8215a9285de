GEE ons wat ons wettig toekom. Dít is die mission van die nuutgestigte Cape Royal Council of Indigenous KhoeKhoe and San Tribal Leaders Confederation. Dis in die lewe geroep om na die behoeftes van inheemse groepe om te sien. Volgens die leier van die raad, kia bia (hoofman) Hennie van Wyk, is die totstand­koming van die raad die resultaat van 15 maande se harde werk. Altesaam 16 inheemse groepe vorm deel van dié raad. Van Wyk sê: “Ons hoofdoel is om met een stem te praat. Wanneer ons die regering nader, wil ons as ’n collective optree. “Die inheemse groepe van hierdie land, die Khoe en die Boesman, geniet nie die benefits van hierdie land nie. Dinge moet verander. “Die regering ontneem ons die geleentheid om deel te wees van die ekonomie van hierdie land.” Volgens Van Wyk is hulle nie ’n politieke movement nie. “Dit is ’n spiritual journey hierdie om te claim wat ons s’n is. “Ons footprint is nou in die Wes-Kaap. Die plan is om na ander provinsies in die land uit te brei, want ons wil alle Khoe- en Boesmangroepe in die land embrace,” sê Van Wyk.