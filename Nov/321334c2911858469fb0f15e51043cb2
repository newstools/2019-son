DIT was soos ’n publieke vakansiedag in die Moederstad toe die Bokke die Webb Ellis-trofee afgeshow het. Derduisende Bok-ondersteuners, jonk en oud en van alle rasse, het uitgekom om die heroes van die land te sien. Sommige werkers het sonder toestemming uit hulle werkplek gehardloop om ’n glimpse van die Bokke te kry. Een man in die skare het geskreeu hoe hy nie omgee nie, want hy is “Bok-bef*k”. “Yay, my baas hoef van niks te weet nie. Al wat saak maak, is die Bokke, jaaa.” In Langstraat was die pubs ook tot kapasiteit gepak. Posters soos “Die is wat Mandela as ’n nasie gesien het” is deur die skare opgehou. Faf de Klerk se swembroek was ook die talk of the town. Journos wou hê Faf moes sy broek uittrek om sy swembroek met die Suid-Afrikaanse vlag op te wys. Een oom het skoon met ’n leer rondgeloop om sy poster, “Faf, ek is jou pa”, te wys. Nog ’n ou toppie het in ’n soortgelyke swembroek soos Faf de Klerk gestaan en sy longe vir die span uitgeskreeu. Kaptein Siya Kolisi het die land gedank vir al die boodskappe wat deurgekom het tydens die wedstryd. Kolisi sê dis die boodskappe wat die span gehelp het en ook bymekaar laat kom het. “Kyk rondom julle, kyk na die persone wat langsaan jou staan ... almal verskillende rasse, maar een hart – dis ’n groot inspirasie vir ons. “Dis hoe ons altyd moet wees. Kom ons hou dit so, sonder baklei en haat.” Al het een van die Bokke se busse op die N2 gebreek terwyl hulle op pad Langa toe was, het dit nie die skare gekeer om uit te kom nie. Nie eens die bietjies stoffies kon die mense weghou nie. Ingepak Die N2 vanaf Jan Smuts-rylaan was vol Bok-ondersteuners. In Belhar het mense byna twee uur lank gewag. Daar was mammies wat hulle kinders se lunch ingepak het, mense wat uit die bus geklim het, ten spyte van hulle normale roetine. Die algemene gevoel was dat hulle nie omgee om te wag nie. Gereldine Virgotini (60) het vertel hoe sy slapelose nagte gehad het. “Hey, my hart is vir die Bokke. So, ek mind nie. Ek kon nie gewag vir dié oomblik nie. “Al wag ek tot vanaand, tot die law kom, sal ek wag net om hulle te sien.” Die wag was worth it op die einde, want net soos in die wedstryd het die Bokke nie die land teleurgestel nie.