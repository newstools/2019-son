NAME en shame hulle. Só sê die DA oor ANC-LP’s wat nie rent vir hulle government flats betaal nie. Patricia de Lille, die minister van openbare werke en infrastruktuur, het onlangs in reaksie op ’n parlementêre vraag bevestig daar is sommige departemente en LP’s wat miljoene agter is met die rent. Volgens De Lille skuld 43 huidige en voormalige ministers en adjunk-ministers haar departement sowat R1,3 miljoen vir private huur. Departemente wat uit staatsgeboue werk, skuld R596 077 088. “As ons wil hê die gemeenskappe moet hulle skuld betaal, moet ons as die regering ’n goeie voorbeeld stel.” Die DA-skaduminister van finansies, Geordin Hill-Lewis, het gister gesê De Lille moet die LP’s verder onder druk plaas om die regte ding te doen. LP’s verdien meer as R1 miljoen ’n jaar. Hill-Lewis sê: “Die ANC het in die verlede sy LP’s toegelaat om weg te kom met moord, want hy het versuim om die reëls te laat geld. Ek dink nie hulle sal uit hulle eie die geld betaal nie. “Die minister moet die name van die LP’s publiseer.”