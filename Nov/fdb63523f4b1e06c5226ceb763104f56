MENSE in lyne so lank soos dié van die ’94 elections. En dit nogal vir liggies wat skaars joy in kindertjies se harte gesit het. Alles in die naam van Krismis. Die Krismis spark van duisende gesinne van reg oor die Kaap het die naweek verdof toe hulle die Christmas Luminosity & Market in Stellenbosch bygewoon het. Wat veronderstel was om ’n magical aand te wees wat die Kersfees-gees moes bevorder, het soos ’n aand vir Santa se “naughty list” kinders uitgedraai. Die gesin Williams van Mitchells Plain sê hulle ervaring was dof en ver van magical. In plaas van kindertjies wat opgewonde is, moes die mammie en derra aan hulle kinders please explain hoekom hulle so lank vir niks moes wag in die lyne. Ricardo Williams sê hy kon net sowel die kinders soos gewoonlik na die Kaapse liggies toe gevat het. Die derra van drie sê die R400 wat hy opgedok het, is gemors omdat die realiteit glad nie so glamorous soos die advertensie was nie. “Ons het byna twee uur lank in ’n lyn gestaan. “Ek kan die hele aand in twee sinne verduidelik. “Jy loop deur ’n arch met liggies, sien ’n half kruppel liggie-takbok, ’n flenter-Kersvader, ’n teddie en liggies om ’n boom. Dis dit. Dit was al!” Lyle Williams, ook van Mitchells Plain en ewe teleurgesteld sê die event was plain k*k. “Die market het uit vyf stalletjies bestaan. Jy wag ’n hele uur vir ’n koppie koffie. Daar was niks toiletpapier nie!” Hy voeg by dat die hele ding ook ’n veiligheidsrisiko was. “Daar was one way in en one way uit. Wat as daar ’n brand uitgebreek het? “Die hele ding was goeie advertensie, maar swak delivery.” Ander mense het opgelet dat in die advertensies om die event te adverteer, is daar Koreaanse mense op die foto’s. Die organiseerder, David Huni, sê: “Ons kon gebruik maak van die betrokke foto’s. So, dis nie ’n scam nie en dis nie valse advertensies nie.” Hy sê ook dat al die props vir die magic liggies wel op die site was, maar kon as gevolg van veiligheid en weersomstandighede nie opgestel word nie. Hy sê besoekers is wel voor die tyd oor die moontlikheid van sulke gevalle ingelig. “Dinge soos die kleurryke floating discs kon nie opgestel word nie oor dit ’n veiligheidsrisiko vir kinders was. Ons het nie die regte vloer gehad om dit aan te sit nie – kinders kon gly en val. “Die snowflake-masjien kon ook nie opgestel word nie omdat die wind te sterk was, die sneeu sou net in die lug op gewaai het. “Maar die meeste van die props was daar.” Huni voeg by dat die doel van die dag nie was om foto’s te neem nie. “Mense was veronderstel om net die goed te admire en nie om ander te vertraag nie, maar omdat ’n familie langer as 30 minute by een prop wil staan en foto’s vat, maak dit moeilikeer.” Huni sê hy verstaan dat mense teleurgesteld is, maar belowe dat dit net ’n voorsmakie van Desember se main event is. “Ons event in PE en Durban was ’n sukses. Dis net jammer dat ons sulke terugvoer in die Kaap gekry het.”