DIE conveyor belt van seksuele aantygings teen die R&B sanger R. Kelly loop teen 'n vinnige pas. Nog een van sy ou girlfriends het na vore gekom met plofbare bewerings teen die Pied Piper of R&B. Joycelyn Savage het op die aanlynplatform Patreon geskryf sy is in 2016 gedwing om 'n aborsie by die sanger se huis te ondergaan. Savage onthou ook 'n ander keer toe sy gedurf het om Kelly "babe" te noem pleks van "Daddy" of Master" soos hy verkies. "Hy het my gegryp en ge-choke totdat ek my bewussyn verloor het." Savage sÃª sy het die Ignition-sanger in 2015 ontmoet toe sy 19 was. Hy het volgens haar belowe om haar die volgende Aaliyah te maak. Hulle het selfs twee songs opgeneem wat nooit die lig gesien het nie. Kelly se lawyer Steve Greenberg het in 'n reeks twiets oor die naweek, wat intussen ge-delete is, Savage se motiewe bevraagteken. "Dit is jammer dat Joycelyn geld wil maak deur haar lang, liefdevolle verhouding met Robert uit te buit," het Greenberg getwiet. "As sy natuurlik die waarheid vertel, gaan niemand betaal nie, so sy het ongelukkig verkies om stories en leuens wat deur ander vertel is te herhaal vir eie gewin." Kelly (52) is tans agter tralies nadat verskeie vroue na vore gekom het. Hy word in 'n federale hof in Illinois aangekla op 13 klagte van onder meer kinderpornografie en seks met minderjariges. Hy staan ook tereg op soortgelyke klagte in howe in New York, Minnesota en Cook County. 'n Tweede borgtogaansoek is in Oktober vanjaar verwerp. Sy verhoor begin volgende jaar in Mei. - Chicago Sun Times