GABRIELLE Union is glo by NBC se show America’s­­ Got Talent (AGT) gefire. Dít volg nadat die aktrise net vir een seisoen ’n judge in die realiteitsreeks was en die netwerk haar ’n allemintige $12 miljoen (sowat R177 miljoen) betaal het om haar op die show te kry. Die tydskrif Variety berig sy is in die pad gesteek nadat sy na verneem word by die show se human resources department gekla het oor problematiese rassisme en seksisme. Die blonde danseres, aktrise en sageres Julianne Hough, ’n medebeoordelaar van Gabrielle, is ook nie meer by AGT nie. Variety verklap die twee vroue is omtrént gepes oor hulle voorkoms en dit het tot spanning gelei. Bronne het die tydskrif vertel al is albei vroue oor hulle voorkoms aangespreek, is veral Gabby geteiken omdat sy haarstyle gehad het wat “te swart” vir die kykers was. Ek sien op E! die aktrise het nog nie ’n woord gerep oor die gerugte nie, maar Julianne het ontken dat daar enige spanning agter die skerms by AGT was. Sy sê: “Ek het ’n wonderlike tyd op America’s Got Talent gehad. Ek het dit ge­like om saam met die cast, crew en vervaardigers te werk. “Ek is gelukkig om my working relationship met NBC voort te sit.” Die aanbieders van die talk show The Real het ook uitgewys daar gaan iets vreemd by AGT aan, want die comedyakteur en host Nick Cannon is ook destyds daar weg. Mel B, judge en destydse Spice Girl, asook die voormalige supermodel en judge Heidi Klum is ook verlede jaar daar weg. Vreemd, nè?