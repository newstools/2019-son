KAIZER Chiefs het Stellenbosch se relegasiepyne Woensdag in die Cape Town Stadium vererger. Dis toe die Amakhosi die PSL-debutant met 4-0 afgeransel het om sy voorsprong bo-aan die punteleer te verstewig. Twee doele deur Samir Nurkovic, die jongelingÂ  Siyabonga Ngezana, en nog ene deur Dumisani Zuma het die Soweto-reus se kliniese sege verseker. Dit was die perfekte reaksie van die PSL-voorloper nadat Maritzburg United die Chiefs laas week uit die Telkombeker geboender het. Chiefs was in 'n neutedop net te goed vir Steve Barker en sy troepe en die verskil in gehalte was soos dag en nag. Die uitslag los Stellies in die derde laaste plek op die punteleer met 11 punte van 12 wedstryde.