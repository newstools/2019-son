LEERDERS word gemaak om verantwoordelik te wees op Guy Fawkes dag. Debbie Schäfer, Wes-Kaapse minister van onderwys, sê jaarliks op 5 November is daar voorvalle van roekelose gedrag deur skoolleerders. In 'n verklaring noem sy dat daar verlede jaar gerugte ontvang is van kinders wat sokkies vol verf gemaak het en karre daarmee gegooi het en mede leerders wat met verf gesmeer is. Schäfer voeg by: "Weens hierdie gedrag is daar in hierdie tydperk ook 'n hoë afwesigheidsyfer by sommige skole, met leerders wat bunk, 'om hierdie onverantwoordelike en gevaarlikse aktiwiteite' deel te neem. "Sommige leerders woon ook nie skool by nie, omdat hulle bang is hulle word opppad of na skool geteiken." Die Wes-Kaapse onderwysdepartement was ook in kontak met die polisie en ander wetstoepassingsagentskappe om teenwoordig te wees in plekke waar die aktiwiteite algemeen is. Veral in die omgewing van skole. Volgens Schäfer sal skole ook hul eie veiligheids- en dissipline maatreëls tref, om leerlinge op skool te bestuur. 'n Beroep is ook op ouers gedoen om seker te maak hul kinders is Dinsdag in die skool. "Maan kinders ook om nie aan onverantwoordelike aktiwiteite deel te neem nie. Dis ook belangrik om kinders se gedrag te monitor en in hul sakke te kyk vir vuurwerke en ander items soos verf. "Kinders het ook nie toestemming om klappers op die skoolterrein te hê nie." Schäfer noem die grooste bekommernis is orde by die skool en algemene veiligheid van alle leerders. Graad 12-leerders skryf ook Geografie-eksamens. "Dit sal baie jammer en ontstellend wees as hierdie eksamens op enige manier ontwrig word, omdat leerders voor so 'n belangrike matriekeksamen geteiken was."