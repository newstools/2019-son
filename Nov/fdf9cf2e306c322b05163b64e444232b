'N AKTIVIS van die Fees Must Fall-beweging moes in die hospitaal opgeneem word omdat hy nie die nodige mediese behandeling in die tronk ontvang het nie. Kanya Cekeshe is agt jaar tronkstraf opgelê en is sedert 2017 in die Leeuwkop-gevangenis in Johannesburg. Wikus Steyl, Cekeshe se regsverteenwoordiger, sê hy is terug in sy sel nadat hy uit die hospitaal ontslaan is. Steyl sê sy geestestoestand ly geweldig. "Hy kry nie nodige sorg in die tronk nie. Ons is in die proses om 'n privaat psigiater en sielkundige te kry om hom dadelik te raadpleeg," sê Steyl. Cekeshe se regspan appelleer tans teen sy skuldigbevinding. - News24 