HY word beskryf as die miracle-seun van Belhar in Kaapstad. Kalib Missoe van Dagama in Belhar het vier jaar gelede, ná sewe dae in ‘n koma, opgestaan en sy lewe was nooit weer dieselfde nie. Die 20-jarige was in April 2015 in ‘n koma toe hy op die rugbyveld beseer is. “Dokters het my breindood verklaar en was gereed om die masjiene af te sit.” Die jongman vertel alhoewel dokters gesê het hulle kan niks meer vir hom doen nie, het hy wonderbaarlik herstel. “Die tyd wat hy bygekom het is nog iets wat onduidelik. “Ek kon toe nie eens regop sit in ‘n rystoel nie. Vandag loop ek en is aktief en gaan nie meer vir check-ups nie.” Missoe, wie ‘n beurs aangebied is om volgende jaar in China te gaan study, sê daar is nooit aan hom verduidelik wat gebeur het nie. Hy voel wel net dat dit God se plan met sy lewe was. “Na my opstanding het ek my lewe dramaties verander. “Ek is nou ‘n aktivis vir my gemeenskap, wie talle projekte vir veral die jongmense in my gemeenskap hou.”