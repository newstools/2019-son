DIE Kaapstadse stadsraad sê dit het tyd geword om weg te doen met Guy Fawkes. Dit kom nadat verskeie voorvalle aangemeld is van mense en voertuie wat geteiken is. JP Smith, mayco-lid belas met veiligheid en sekuriteit, sê die video, waarin 'n man van Elsiesrivier deur 'n groep kinders aangerand word, is 'n bewys van wat jaarliks in ons gemeenskappe gebeur. "Ons kan nie die koste bereken vir die individue wie se eiendom beskadig of vernietig is deur die vandale wat op Guy Fawkes die strate invaar nie. 'n Dent in 'n voertuig kan duisende rande kos om te herstel, maar die sielkundige impak is ver groter. "Daar is absoluut geen regverdiging vir hierdie vir dié  makabere viering en die seer, pyn en angs wat dit vir soveel mense veroorsaak nie. Om nie eens te praat van die vermindering van die stads- en polisiehulpbronne om op sulke klagtes te reageer nie wat op dringender goed in die stad gebruik kon word." Altesaam 345 oproepe is op die noodlyn ontvang. 272 daarvan was oor klappers. Die ander was vir onder meer intimidasie, aanranding, eiendomsbeskadiging en klipgooi. Smith vra gemeenskapsleier, skole en families om gesprekke te voer oor die verwoesting wat Guy Fawkes jaarliks bring.