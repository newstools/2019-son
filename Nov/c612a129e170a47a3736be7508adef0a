CERES. – Ná meer as 50 jaar is die verdwyning van klein Jan Reitz van Ceres steeds ’n mystery. Jan was ses jaar oud. Hy en sy familie en ander gesinne het die dag – moontlik rondom 1969 – by ’n gewilde camping spot in Karoopoort gaan uitkamp. Bertus Reitz (67) van Ceres vertel hy was 17 jaar oud toe sy nefie verdwyn het. “Ek is nie seker van die jaar nie. Ek dink dit was in 1969. “Die families het ’n uitstappie gehou na Karoopoort. Dit was die eerste keer dat ons familie daar gaan uitkamp het. “Baie mense het gereeld daar gaan kamp. Dit is ’n kampplek so 30 of 40 km buite Ceres. “Dit was ’n Sondag. Boetie Jan was toe ses.” Reitz vertel die families het die dag gekuier, en toe hulle die aand oppak, toe ontdek hulle Jan is weg. “Ons het almal gaan soek, maar kon niks kry nie. “Niemand weet wat van hom geword het nie. Dit bly tot vandag ’n mystery.” Reitz sê daar was ’n seun saam met Jan, maar hy kon nooit sê wat gebeur het nie. “Ons vermoed hy (Jan) het van ’n krans af geval en in ’n skeur beland, maar niemand weet nie.” Reitz vertel hulle het na die polisie gegaan en soekgeselskappe is uitgestuur om na klein Jan te gaan soek. Ouers Volgens Reitz het cops ná die tyd ook gaan navrae doen oor klein Jan se verdwyning, maar niemand het ook geweet wat van hom geword het nie. Daar was ná die tyd ook ander soekgeselskappe wat na hom gesoek het. Jan se ouers het intussen al afgesterwe.