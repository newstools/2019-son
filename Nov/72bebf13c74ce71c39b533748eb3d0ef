ZINEDINE Zidane, Real Madrid se bestuurder, sal heel waarskynlik maar weer op Eden Hazard staatmaak om Galatassary se wraak­gedagtes te stuit. Zidane se kampioenspan verwelkom die span van Turkye vandag in die Bernabéu vir ’n Champions League-groepstryd. Hazard was instrumenteel in die eerste wedstryd laas week in die Türk Telekom Arena. Met sy aanvallende spel het hy Galatasary op die agter­voet gehou. Die uitslag het ook die Los Blancos gehelp om sy eerste sege van die kompetisie te vermag. Zidane verwag nou dat Hazard weer in die enjin­kamer die “toutjies sal trek” om Galatassay te troef. “Ons verwag dat Galatassary met ’n helse aanslag gaan kom om weer op ons tuisveld sukses te behaal,” het Zidane gesê. “Dis waarom ek verwag dat Hazard hulle met sy positiewe spel sal besig hou. “Hy moet sake dikteer en die toutjies vir ons trek,” het Zidane bygevoeg. – AP VANDAG SE FIXTURES Bayern München t Olympiacos (19:55) Lokomotiv Moscow t Juventus (19:55) Bayer Leverkusen t Atletico Madrid (22:00) Real Madrid t Galatasaray (22:00) PSG t Club Brugge (22:00) Red Star Belgrade t Tottenham (22:00) Dinamo Zagreb t Shakhtar Donetsk (22:00) Atalanta t Manchester City (22:00)