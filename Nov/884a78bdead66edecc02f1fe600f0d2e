DIE Suidwestelike Distrikte Rugbyunie (SWD) het onlangs twee van sy provinsiale vrouerugbyspelers vereer. Prelene Pegram en Edwaline Dicksen het albei vanjaar vir die nasionale span uitgedraf. Dicksen (agsteman) het vroeër vanjaar haar debuut vir die nasionale span in die wedstryd teen Skotland op City Park gemaak. Pegram is ’n kranige slot wat ook teen Skotland gespeel het.