DIE local radiostasie Kfm 94.5 het Sondag sy veldtog #KFMSummerFeels met DJ Fresh by die Life Grand Cafe in die V&A Waterfront begin. Die gewilde DJ het ’n paar weke gelede aangesluit by die radiostasie 947, wat in Johannesburg gebaseer is. Dis ’n susterstasie van Kfm 94.5. Mense in die vermaak­bedryf was by die geselligheid. Onder andere die kosghoeroe Zola Nene, die akteur Siv Ngesi en die sanger Craig Lucas was daar. By die funksie is ’n video vir die veldtog gemaak. DJ Fresh het regstreeks vanaf die event uitgesaai. Sy lekker beats het die skare laat dans. Die gewilde DJ, oftewel Big Dawg, het mense ’n voorsmakie gegee van sy show #FreshSundaze. Kapenaars kan elke Sondag van 15:00 tot 19:00 op Kfm hierna luister.