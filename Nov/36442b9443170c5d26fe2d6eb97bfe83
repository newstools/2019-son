QUEEN B dra ’n helse ring. Nie oor sy getroud of verloof is nie, maar omdat sy alle “nonsens” van haar wil weghou. Só het Bonang Matheba onlangs op die gewilde Amerikaanse radio show The Breakfast Club aan die aanbieders DJ Envy, Angela Yee en Charlamagne Tha God gesê. Die Suid-Afrikaanse TV-, radio- en mediapersoonlikheid is op die show gevra of sy getroud is en of sy eendag kinders wil hê. Ek lees op Channel24 die topic is aangeroer toe die hosts die groot diamantring aan Bonang se vinger sien. “Dis is ’n ‘stop nonsens’. Ek sweer, in Suid-Afrika word ’n muur, ’n versperring om jou huis, ’n ‘stop nonsens’ genoem. So, die ring is ’n stop nonsens,” verduidelik sy. Die aanbieders wou toe weet wat onse Queen B doen wanneer sy die regte ou se aandag wil trek. “Mans kom praat nie eintlik saam met my nie. Hulle doen dit nie en dis oukei,” het sy gesê. “Maar ek gaan uiteindelik kinders kry. Wanneer ek ’n nice ou ontmoet. Ek is nie op pad graf toe nie. “Ek dink mans in die algemeen is ’n moeilike kategorie. Hulle is soos ’n baie moeilike muur wat afgebreek moet word. Mans is baie vreemd, jong.” Jy’s reg, Bonang. Mans is ’n vreemde spesie...