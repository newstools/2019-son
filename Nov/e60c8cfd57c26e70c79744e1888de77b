DIE polisie in die Baai soek na vier mans wat ’n apteek in Kaapweg beroof het. AO Alwin Labans, ’n polisiewoordvoerder, sê vier mans met balaklawas op het Dinsdag 21:50 by die apteek ingegaan. Een van hulle het ’n vuur­wapen gehad en geld geëis. Labans sê die verdagtes het met ’n onbekende bedrag kontant, asook die klaer se beursie en selfoon, gevlug. Gevind Lede van die polisie se blitspatrollie het dadelik inligting opgevolg. Dit het hulle gelei tot in New Brighton, waar hulle die vier verdagtes gespot het. Die mans het ’n sak laat val en gevlug. In die sak het die polisie die klaer se selfoon en beursie, asook drie ander selfone en goedere gevind. Niemand is tot dusver gearresteer nie. ’n Saak van sakeroof word ondersoek. Enige iemand met inligting kan konst. Jocelyn Williams kontak by 078 657 5101.