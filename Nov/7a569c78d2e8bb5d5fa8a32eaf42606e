SOWAT 9,000 kinders het nog nie plek by 'n skool in Gauteng vir 2020 nie. Die LUR vir onderwys in die provinsie, Panyaza Lesufi, het vroeër die week genoem hy sal in die week verskillende gebiede in die provinsie besoek om die kwessie aan te spreek. Die byna 10,000 kinders wat nog nie plek het nie is aansienlik minder as die 34,000 aan die begin van November. Ouers was vroeër die maand upset toe hulle SMSe ontvang het om na die departement se kantore te gaan. Met hul aankoms daar was daar 'n tekort aan mannekrag. Lesufi sê Alberton en Centurion is as probleem areas geïdentifiseer. Hy voeg by hy sal ook individueel met ouers gesels en verduidelik dat hul kinders nie plek geweier is nie, maar dat die skole hul maksimum kapasiteit bereik het. Hy meen ook ouers moet met die departement saam werk om na alternatiewe opsies te oorweeg. Lesufi sê ouers wat ontevrede is met die skole kan by die distrikskantoor appél aanteken. Die appeltydperk wissel tussen 14 tot 21 dae.