DIE brandweer in Kaapstad is Vrydagoggend uitgeroep om ’n brand by die Oude Molen Eco Village naby die Pinelands-treinstasie en die Vincent Pallotti Hospitaal te blus. Alexandraweg is in albei rigtings tussen Raapenberg- en Perseveranceweg afgesper weens dik bollings rook, berig News24. Jermaine Carelse, brand-en-redding-woordvoerder, sê talle strukture het afgebrand. Die oorsaak is nog onbekend. Die village op ou hospitaal-eiendom word gebruik vir talle mikro-ondernemings soos toeristeverblyf, pop-up shops en groentetuine.