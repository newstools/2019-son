DIE Johannesburgse metropolisiedepartement het 'n kar teruggestuur om die bewoording daarop reg te maak. Die woord "police" verskyn as "poice" daarop. Business Insider SA berig die flater is in die werkswinkel van die panelbeater begaan toe die voertuig in was vir herstelwerk. Die kar is intussen teruggestuur vir die fout om reggemaak te word. Wayne Minnaaar, woordvoerder van die Johannesburgse metropolisiedepartement, het aan Business Insider SA gesÃª dis net die een kar waarop die fout voorkom. Die lugdiens Cathay Pacific het verlede jaar iets soortgelyk oorgekom toe die "f" in die naam weggelaat is.