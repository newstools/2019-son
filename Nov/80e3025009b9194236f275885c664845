OOMBLIKKE van topgehalte het Liverpool Sondag ’n oorwinning van 3-1 oor Manchester City besorg. Liverpool is nou ag punte voor in die wedloop om die Premierliga-titel. Die Merseysiders staan nou ’n goeie kans om hul eerste liga-titel in byna drie dekades te wen. A screamer van Fabinho en nog ’n puik kopskoot van Mohamed Salah het die Reds se sege reeds in die eerste helfte op Anfield teen die verdedigende kampioen verseker. Onreg Sadio Mané se kliniese kopskoot in die tweede helfte het die spyker in die Cityzens se doodkis geslaan. City is ’n onreg aangedoen toe ’n penalty binne die eerste vyf minute nie aan hom toegeken is nie. Dieselfde het laas seisoen gebeur toe Liverpool nie ’n doel gekry het nie nadat die bal die doellyn oorgesteek het. In Sondag se game het die bal Trent Alexander-Arnold se arm in Liverpool se doelgebied getref. Die ref het dit egter nie raakgesien nie. Liverpool het die situasie uitgebuit en toegeslaan met fantastiese spel en afronding. Kort hierna het die Egyp­tian King, Salah, ook sy waarde gewys met die tweede doel van binne die doelgebied. Allison het voor die halfuurmerk goed gekeer en Sergio Aguero verhinder om sy eerste doel op Anfield te kry vir die besoekers. Angelino was op sy beurt ongelukkig toe sy poging die regoppaal getref het. Mané het vroeg in die tweede helfte toegeslaan met n fantastiese kopskoot – ná ’n uitstekende dwarsaangee van Jordan Henderson van die regtervleuel. Dejan Loveren het op sy beurt ook goed verdedig en Raheem Sterling se regtervoet-skoot uitgehou. Dit was duidelik dat Man City gerattle was en nie antwoorde gehad het vir ’Pool nie. Bernardo Silva net voor die 80ste minuut ’n troosdoel gescore en City se fans ’n bietjie hoop gegee. Die defending champ het genoeg kanse geskep. Aguero het baie kanse gehad, maar weereens nie ’n goal op Anfield gescore nie. – AP