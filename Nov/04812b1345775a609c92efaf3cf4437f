TRACKERS is M-Net se gewildste show vir 2019! Die opwindende adaptation van die best-selling skrywer Deon Meyer se internasionaal bekroonde boek het kykersrekords oortref. En dít terwyl die laaste episode van dié wonderlike suksesverhaal vir M-Net en die televisiebedryf in Afrika nog nie eens uitgesaai is nie! Trackers se finale episode is vanaand om 20:00 op M-Net (DStv-kanaal 101) te sien. Die kykertalle per episode het nie net plaaslike shows in alle genres op dié kanaal uitgestof nie, dit oortref ook internasionale gunste­linge soos Game of Thrones, Big Little Lies, Chernobyl, The Big Bang Theory en The Enemy Within. Boonop is dit gewilder as M-Net se blockbuster premières op Sondae. Dit is selfs die gewildste show op DStv Now en Showmax. Yolisa Phahle van Multichoice sê: “Ons is in die sewende hemel oor Trackers se fenomenale perform­ance tot dusver. “Dis die eerste gesamentlike produksie van M-Net, HBO se suster­kanaal Cinemax en Duitsland se ZDF. Ons mikpunt was om ’n baanbrekerproduksie van hoë gehalte te lewer wat Multi­Choice customers en globale gehore sal be­tower. Dis wonderlik om te weet Trackers gaan ons wonderlike akteurs, tegnici en asemrowende landskap aan ’n wyer gehoor bekend stel.” Moenie vanaand die slot misloop nie. Baie raaisels gaan opgelos word. Ek sien veral uit daarna as Janina Mentz (Sandi Schultz) en Lemmer (James Gracie) weer gaan kragte saamsnoer om die skurke te laat les opsê. En ek het in die preview gesien Milla Strachan (Rolanda Marais) lyk totally badass terwyl sy ’n AK47 hanteer. As jy nog nie deel van die Track­ers craze is nie, binge-watch dit nou op DStv Catch Up en Showmax!