DIE Springbok-stut Tendai "Beast" Mtawarira se outobiografie is binnekort op die rakke. Daarin onthou die Wêreldbeker-wenner die ontstuimige tydperk by die Sharks onder die afrigter Jake White. Beast vertel in sy boek hoewel hulle die halfeindstryd van die 2014 Superrugby-kompietisie gehaal het, was daar groot ongelukkigheid onder die Sharks-spelers. "Daar was 'n groot bohaai in die kamp en baie ongelukkigheid omdat Jake ons soos skoolseuns behandel het. Hy wou ons om 07:00 by Kings Park hê en het aangedring dat ons tot 18:00 bly. "Jake was nougeset in sy manier van dinge doen en was nie bereid om vir enigeen te luister nie. Hy het alkohol heeltemal verband. Ek is nie 'n groot drinker nie, maar daar is baie ouens wat 'n bietjie na 'n wedstryd geniet en hulle was nie gelukkig nie." Beast sê Whites het probeer copy wat hy as afrigters van die Brumbies gedoen het by die Sharks. "Jake het al hierdie teorie van die Brumbies ingebring. Alles wat hy vir ons gesê het was oor die Brumbies en selfs ons plays op die veld was van hulle. Die snaakste ding was toe ons daardie seisoen die Brumbies gespeel het, sou hulle dieselfde plays us ons genoem het. "Ons was uit die veld geslaan (dumbfounded). Dit het gelyk of alles wat Jake vir ons sê die lyn "by die Brumbies sou ons..." bevat. "Hy sou ons clips wys van hoe hulle oefen, reviews van hulle games en watookal en die ouens sou keelvol raak. 'Ons wil nie die Brumbies dophou nie. Ons is beter as hulle', sou hulle sê." - Sport24