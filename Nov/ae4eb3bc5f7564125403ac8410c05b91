OMTRENT twee derdes van die arrestasies wat die afgelope week deur die Stad Kaapstad se verkeersdepartement en metropolisie uitgevoer is, was vir dronkbestuur. Die twee departemente het 231 mense weens verskeie oortredings gearresteer. In een voorval het ’n taxi driver ’n struweling met verkeersbeamptes in Wettonweg gehad. Volgens JP Smith, mayco-lid vir veiligheid en sekuriteit van die Stad Kaapstad, het die dronk bestuurder probeer weghardloop. “Die 34-jarige man is gevang en daar is uitgevind hy het 40 uitstaande warrants van altesame R64 650. “Hy is een van 125 mense wat deur verkeerspolisie ge­arresteer is. “Die lede het ook 108 taxi’s impound en 2 795 boetes vir verskeie oortredings uitgeskryf.” Smith sê beamptes van die metropolisie het 106 verdagtes gearresteer. “Daarvan is 66 bestuurders weens dronkbestuur in hegtenis geneem.” Volgens Smith is die ander arrestasies weens besit van dwelms, gevaarlike wapens en gesteelde goedere, aanranding en huisbraak. Smith vra dat mense in die feestyd wat nou vinnig nader kom, saam met die personeel werk om die stad ’n veilige plek vir almal te maak. As dit nodig is, kan mense die openbare noodnommer bel by 021 480 7700.