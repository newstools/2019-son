PIRATES en Red Sox se naasbeste span skop die naweek se baseball-liga in die OP af. Hulle speel in die eerste van drie wedstryde wat almal op Volkswagen se velde in Uitenhage beslis word. Die kragmeting begin om 12:00. Om 14:00 kom die twee PE-spanne, Tigers en Tigers II, teen mekaar te staan. Die jong Kyle Papman sal vir Tigers II op die gooiersplaat wees en hy gaan goeie ondersteuning van sy veldwerkers nodig hê om hul eerste span se kolwers in toom te hou. Vir Tigers II kan Gary Bailey sake moeilik maak vanaf die gooiersplaat. Red Sox se eerste span en Volkswagen speel om 16:00 in die hoofwedstryd van die dag. Red Sox is oudergewoonte die pasaangeër in die liga en behoort dus as wenner uit die stryd te tree. Hulle kan egter goeie teenstand van die motormanne verwag wat normaalweg groot vegters op hul tuisveld is.