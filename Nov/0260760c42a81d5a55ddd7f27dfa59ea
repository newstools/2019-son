KAAPSE spanne in die Premiersokkerliga (PSL) gee dikwels benoude spronge wanneer ’n Soweto-reus soos Kaizer Chiefs ’n draai kom maak. Die PSL-debutant Stellenbosch pak Chiefs vandag in die Cape Town Stadium. Ironies genoeg lyk dit asof Stellenbosch glad nie op hol is oor sy invloedryker opponent nie. Vergeet Die kalm en rustige gees wat die afgelope week by Stellies se basis in Matieland heers, is ’n duidelike bewys daarvan. Dis sekerlik omdat Stellies reeds Chiefs se groot buurspan in Soweto, Orlando Pirates­, in die verleentheid gestel het. Dis juis waarom Stellies se coach, Steve Barker, sy spelers aangesê het om te vergeet van die Amakhosi se prestige. Barker sê: “Ons sal vreesloos moet wees en met selfvertroue moet speel. “Kyk, ons respekteer Chiefs, want hulle is die log leaders en vertoon goed dié seisoen, maar dis ons tuiswedstryd en ons sal hulle ernstig moet beproef. “Hulle nederlaag teen Maritzburg in die Telkom Cup wys daar is frailties wat ons aan die kaak kan stel.”