'N 37-JARIGE vrou staar tien klagte in die gesig, een daarvan verkragting van 'n 14-jarige seun. Die vrou van Pretoria het na bewering ook explicit foto's en videos, van haarself, aan ten minste vier ander minderjariges gestuur. Sy het Dinsdag in die landdroshof in Pretoria verskyn, en kan nie geidentifiseer word totdat sy op die aanklagte teen haar gepleit het nie. Sy het Dinsdag in die landdroshof in Pretoria verskyn en is onder streng voorwaardes op borgtog vrygelaat. Afgesien van verkragting word sy ook aangekla vir seksuele aanranding, vertoon van pornografie en seksuele versorging. Seksuele versorging verwys na die proses waar 'n persoon 'n verhouding met die slagoffers bou, om die slagoffers seksueel te manipuleer en te gebruik. Sy word ook daarvan beskuldig dat sy in Julie aan 'n 13-jarige se privaatdele, sonder sy toestemming, gevat het. Op dieselfde dag het sy na bewering ook orale seks met 'n 14-jarige, sonder sy toestemming, gehad. Die Staat beweer die slagoffers was vriende met die beskuldigde se dogter. Sanet Jacobson, staatsaanklaer, sê onder die bewyse is sosiale media gesprekke tussen die beskuldigde en die slagoffers. Die vrou het ook 'n selfoon vir een van haar slagoffers gekoop. Jacobson het ook 'n gedeelte van een van die gesprekke voorgelees, waarin die beskuldigde aan een van die slagoffers noem sy is bang sy word uitgevang. Die seun sê dan dat niemand sal uitvind hulle het orale seks gehad nie. Adv. Werner Jungbluth, vir die beskuldigde, beweer die boodskappe word buite konteks aangehaal. In 'n beëdigde verklaring sê die beskuldigde sy sal haar volle samewerking aan die ondersoekbeampte gee en ook haar paspoort oorhandig. Landdros Frans von Reiche het in die toestaan van R7500 borgtog ook bevel om geen kontak met die getuies te hê nie. Sy moet ook elke Maandag en Vrydag by die Boschkop-polisiestasie aanmeld en glad nie na die Afrikaanse Hoër Seunskool, beter bekend as Affies waar die slagoffers op skool is, gaan nie. Die saak is vir verdere ondersoek tot 27 Maart uitgestel.