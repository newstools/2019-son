DIE Bloemfonteinse spogskool Grey College ontken dat hulle geweet het van bewerings van seksuele wangedrag deur 'n voormalige onderwyser. Dit kom nadat Deon Wigget, 'n voormalige leerling aan die skool, onlangs op sy podcast My Only Story onthul het dat sy verkragter, wat hy net as Jimmy geïdentifiseer het, in 1989 en 1990 'n onderwyser by die skool was. Wigget het ook ander voormalige leerders identifiseer wat na bewering deur die onnie gemolesteer is. Deon Scheepers, Grey se skoolhoof, sê die skoolgemeenskap is geskok deur die bewerings teen die voormalige onderwyser. "Ons hoop dat die voorval deeglik deur die owerhede ondersoek sal word en dat, sou daar meriete in die aantygings is, die skuldige gestraf word. "Niemand by Grey College keur dit goed. Die skool sal sy volle samewerking gee. Die aantygings is ook onder die aandag van die onderwysdepartement gebring. Die spesifieke aantyging is nie onder die huidige skoolhoof se aandag gebring nie."  - News24