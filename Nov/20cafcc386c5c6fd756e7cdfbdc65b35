LUYANDA Botha het Vrydag in die Wes-Kaapse hooggeregshof skuldig gepleit aan die verkragting en moord van Uyinene Mrwetyana. Botha het 'n pleit- en vonnisooreenkoms met die staat aangegaan. Regter Gayaat Salie-Hlope het vir Botha lewenslange vonnisse opgelê op 'n klag van moord en twee op die twee klagte van verkragting. Hy is 'n verdere vyf jaar opgelê vir regsvydeling. Botha het Mrwetyana (19) in Augustus vanjaar in die Clareinch-poskantoor in Claremont vermoor. Die voormalige poskantoorwerker het toe volgens die staat haar liggaam oornag in die poskantoor se safe versteek voordat hy dit die volgende dag na Lingelethu-Wes geneem het waar hy dit aan die brand gesteek het.  