'N PASIËNT is in die Witbank-hospitaal doodgeskiet - enkele dae nadat hy met 'n skietwond daar opgeneem is. Brig. Leonard Hlathi sê die skieter het Saterdag om 18:45 by die hospitaal aangekom waarna 'n stryery met die pasiënt begin het. "Verskeie skote is afgevuur en die pasiënt is in die hospitaalgang dood," sê Hlathi. Hlathi sê die pasiënt is aanvanklik in die hospitaal opgeneem omdat hy Woensdag by sy huis geskiet is. "Ons vermoed dat die skieter hom by die hospitaal kom finish het," sê Hlathi. Die skieter het van die toneel gevlug. - News24