DIE pa van ’n Baaise staatsaanklaer is eergisteraand vasgebind en dood in sy kamer in Jeffreysbaai aangetref. Die slagoffer is Johannes Marx (79). Hy was die pa van adv. Zelda Swanepoel. Sers. Majola Nkohli, polisiewoordvoerder, sê Marx is gevind nadat ’n beampte van ’n privaat sekerheidsmaatskappy die polisie omstreeks 21:00 ontbied het na ’n huis in Pride of India Crescent in Wavecrest. Nkohli sê luidens polisie­rekords het ’n familielid van Marx wat buite Jeffreysbaai woon, eergisteraand gesukkel om hom in die hande te kry. Die familielid het die sekerheidsmaatskappy gevra om na Marx se huis te gaan. Dwing Toe die beampte by die huis kom, was dit stil en al die deure was gesluit. Volgens Nkohli het die official toestemming gekry om een van die deure oop te dwing. Nkohli sê ’n bejaarde man is dood in die huis aangetref. Hy was aan ’n stoel in sy slaapkamer vasgebind. Volgens Nkohli is die motief vir die voorval en die oorsaak van sy dood nog onbekend. ’n Oop kluis is op die toneel aangetref, maar dit is ook nog nie bekend of enige iets gesteel is nie. Die polisie het ’n moord­dossier aangelê. Die cops het gevra as iemand inligting het wat kan lei tot die verdagtes se arres­tasie, moet hulle Stop Misdaad by 08600 10111 bel.