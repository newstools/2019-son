INWONERS op die Kaapse Vlakte het nou toegang tot onbeperkte gratis Wi-Fi deur Google, berig Business Insider. Google Suid-Afrika het Donderdag meer as 100 Wi-Fi-torings, oftewel Google Stations, reg oor Khayelitsha, Langa, Guguletu, Delft, Elsies­rivier en Philippi gelaunch. Nitin Gajria, hoof van Google Afrika, sê hulle wil dié areas probeer ophef omdat dit van die mees agtergeblewe gemeenskappe is wat erg gebuk gaan onder werkloosheid en misdaad.