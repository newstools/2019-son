DIE wag wat verdink word van die verkragting van vier leerders by die Laerskool The Hague is in die tjoekie. Daar word beweer die sekerheidswag het in een van die leë klaskamers met die leerders seks gehad. Die gr. 7-leerders moes na bewering ook sy penis suig. Volgens Farida Ryklief, ’n aktivis vir die regte van vroue en kinders, molesteer die veiligheidswag die kinders al geruime tyd. Die seuns is na verneem word gay. Ryklief, van Delft, beweer een van die seuns het aan die skoolhoof gesê hy het ’n seksuele verhouding met die sekerheidswag. Daar was na verneem word in Februarie ’n soortgelyke voorval by die skool. Tóé is die leerders na bewering R100 vir seks betaal. Daar word beweer die skoolhoof wou daai voorval onder die mat vee omdat die kinders na bewering gay is en ingestem het tot seks. Dít ontstel die leerders se ouers baie. Volgens Ryklief het die skoolhoof die sekerheidswag ná die voorval na ’n ander skool verplaas. Berading Die security is oorspronklik van Delft en het al die afgelope vyf jaar by die skool gewerk. Millicent Merton, woordvoerder van die Wes-Kaapse onderwysdepartement, het die voorval bevestig. Sy het gesê die leerders het berading ontvang. Kapt. FC van Wyk, ’n woordvoerder van die polisie, het bevestig die verdagte is gearresteer. Die saak word ondersoek.