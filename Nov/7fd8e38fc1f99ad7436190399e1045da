DIE polisie vra die publiek se hulp om die liggaam van ‘n vrou, wat in Blikkiesdorp gevind is, te identifiseer. Siyabulela Malo, ‘n polisiewoordvoerder, sê die liggaam is Saterdag ontdek. Dit blyk die vrou kan tussen die ouderdom van 25 en 35 wees. Malo sê die vrou het verskeie steekwonde aan haar liggaam gehad. Sy het 'n kort afro en het ‘n blou denim T-shirt, 'n swart top, ‘n wit belt en pienk skoene aangehad. Malo sê ‘n moordsaak word ondersoek. Enigeeen wat kan help om die liggaam uit te ken kan sers. Witbooi van die Delft-polisiestasie by 082 469 6403 / 021 954 9077 bel.