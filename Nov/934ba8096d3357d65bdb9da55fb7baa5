DIE Wêreldboksvereniging (WBA) gaan die plaaslike bokslegende Brian Mitchell volgende jaar vereer. Golden Gloves Promosies het op sy webblad bekend gemaak die WBA-president, Gilberto Mendoza, het ’n spesiale belt ontwerp ter erkenning van Mitchell se uitmuntende loopbaan waarin hy sy wêreldtitel 13 keer suksesvol verdedig het. Dit is steeds ’n rekord. Die belt sal vroeg in 2020 op ’n spesiale geselligheid in Johannesburg aan hom oorhandig word. die voormalige super-veergewigbokser is ook in 2009 tot wêreldboks se Hall of Fame toegelaat. Hy het in ’n lang loopbaan tussen 1981 en 1995 deelgeneem aan 49 gevegte, waarvan hy 45 gewen het. Mitchell het 21 van sy teenstanders uitgeslaan, in 3 kragmetings gelykop geboks en net ’n enkele geveg verloor. Geklim Daardie nederlaag was op 1 Mei 1982 in Springs, toe Jacob Morake hom met punte geklop het. Daarna het Mitchell nog drie keer teen Morake deur die toue geklim. In hulle vierde en laaste kragmeting op 2 November 1985 by Sun City het Mitchell Morake uitgeslaan. Weens veelvuldige kopbeserings het Morake nie herstel nie en hy is dieselfde nag oorlede.