DIE voormalige kommissaris van die Suid-Afrikaanse Inkomstediens (SAID) Tom Moyane se aansoek om die minister van staatsmaatskappye, Pravin Gordhan, te ondervra, is goedgekeur. Adjunk-hoofregter Raymond Zondo het dit gister bekend gemaak op die sitting van die kommissie van ondersoek na staatskaping. Zondo is die voorsitter van die kommissie. Moyane het die aansoek vroeër voor hom gebring. Dis nadat Gordhan verskeie bewerings in sy getuienis voor die kommissie gemaak het. Zondo het die ondervraging van Gordhan goedgekeur op grond van vyf hoofbewerings wat dié teen Moyane gemaak het. Dit bied Moyane die geleentheid om opklaring te kry spesifiek oor dié aspekte. Dis onder meer of Moyane as SAID-kommissaris opgetree het om staatskaping te beskerm toe hy Gordhan strafregtelik aangekla het. Zondo het Moyane se aansoek om Gordhan te ondervra in April afgekeur. Moyane se lawyer en voorsitter van die EFF, adv. Dali Mpo­fu, sal Gordhan na verwagting namens Moyane ondervra. Die EFF en Gordhan is die laaste tyd in ’n openbare bekgeveg betrokke. – News24