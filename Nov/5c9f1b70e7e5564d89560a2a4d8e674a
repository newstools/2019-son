'N KITSMILJOENÊR van Johannesburg het geen planne om nou al sy werk te los nie. Die pa van twee tieners, wat R6 miljoen in die Lotto gewen het, sê al waarna hy uitsien is om 'n skuldvrye lewe te lei. Ithuba, operateur van die Lotto, sê die man het net R100 spandeer op sy Lotto-kaartjie. Khensani Mabuza, hoof van korporatiewe aangeleenthede by Ithuba, sê hulle is opgewonde dat die pa hul National Lottery Mobile App gebruik het. "Ons sien 'n beduidende groei in spelers wat van die App gebruik maak. Dit beteken spelers is nie meer beperk om Lotto-kaartjies by kleinhandelwinkels te koop nie," sê Mabuza. Ithuba sê die man gaan nie sy leefstyl verander nie en wil net sy skuld afbetaal en vir sy kinders die beste moontlike opvoeding gee. Hy gaan ook van sy geld aan plaaslike skuilings vir haweloses in sy gemeenskap skenk. - News24