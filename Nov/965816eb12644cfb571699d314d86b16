DIE Crusaders het besluit om nie volgende jaar hul Superrugby-kroon onder 'n nuwe naam te verdedig nie. Daar is ná die aanvalle vroeër vanjaar op twee moskeë in Christchurch, tuisstad van die Crusaders, uit verskeie oorde gevra vir 'n naamsverandering. Die gevoel was dat die span se naam en logo 'n verwysing is na die Middeleeuse kruistogte tussen Christene en Moslems en dat die gebruik daarvan onvanpas sal wees nadat 51 mense hul lewens in die aanvalle verloor het. Superrugby se mees suksesvolste span gaan wel in 2020 met 'n nuwe logo op hul truie uitdraf. Die nuwe logo is 'n Maori tema met die letter C in swart en wit. - The Guardian