VANDAT Prasa kontrakte met sekuriteitsmaatskappye gekanselleer het, is dit ’n free for all soos barbare steel. Vanaf Kaapstad tot in Gauteng en KwaZulu-Natal word treinstasies rot en kaal geplunder. Spoorvervoer is lankal op ’n spoor van verwoesting en SAA is ook kort op sy hakke om openbare vervoer in die land totaal te vernietig. ’n Woordvoerder van Prasa, Nana Zenani, sê Prasa werk ook saam met die spoorwegpolisie en ander sekuriteitseenhede van die departement van vervoer om die veiligheid van passasiers te verseker. Dit het gevolg nadat Prasa besluit het om kontrakte met veiligheidsmaatskappye teen einde Oktober te kanselleer. Volgens Zenani is die besluit geneem nadat die voormalige openbare beskermer Thuli Madonsela al destyds gesê het Prasa se kontrakte met die maatskappye was onreëlmatig. Die saak word ook deur die Special Investigation Unit (SIU) ondersoek. Sonja Carstens, adjunk-sekretaris van die United National Transport Union (Untu), sê hulle het ook met Prasa se raad vergader. “Untu ondersteun Prasa in sy stryd om enige vorm van korrupsie en wanbesteding van belastingbetalers se geld uit te wis. “Die vakbond is egter van mening dat Prasa Untu, wat die meerderheid van sy werknemers verteenwoordig, sy werknemers self en Transnet Freight Rail, vooraf oor die besluit kon inlig sodat ander voorsorgmaatreëls betyds getref kon word. “Die Raad het Untu verseker dat 3 100 polisielede van die Suid-Afrikaanse Polisiediens se Rapid Rail Policing Unit in dié tyd, totdat nuwe veiligheidsmaatskappye aangestel is, ontplooi sal word om die veiligheid van Prasa-personeel en pendelaars te verseker.” Die Netreg-stasie het veral deurgeloop en is erg gevandaliseer. Die kommissaris van die Commission for Concilia­tion, Mediation and Arbitration (CCMA), Elridge Edwards, het bevind sy skorsing was onregverdig en gesê hy moet weer 20 November begin werk. Hendricks het die uitspraak van die CCMA bevestig. Hy het egter bygevoeg hy mag nie nou met die media praat nie. Hy is op 25 April geskors nadat twee treine in die Paasnaweek op die Kaapstad-stasie aan die brand gesteek is. Hendricks se skorsing het gekom minder as vyf dae nadat hy ’n 30-jarige man in hegtenis geneem het vir kwaadwillige skade aan eiendom. ’n Woordvoerder van Metrorail, Riana Scott, het oor die saak gesê dis ’n interne saak en dit sal so gehanteer word.