DIT lyk asof Dave Rennie nou weer die gunsteling is om volgende jaar die Australiese rugbyspan af te rig. Rennie is volgens Nieu-Seelandse koerante nie meer in die wedloop vir die pos as Nieu-Seeland se nuwe afrigter nie. Die nuwe afrigter van die All Blacks word op 12 Desember bekend gemaak. Ian Foster, Scott Robertson en Jamie Joseph is die drie kandidate vir die pos. Rennie is tans die afrigter van die Glasgow Warriors in Skotland en het al gesê hy wil eers sy kontrak met die Skotse Pro14-klub uitdien. Sy kontrak met Glasgow maak middel volgende jaar klaar. Die Wallabies sit egter sonder ’n breier nadat Michael Cheika bedank het. Rennie is toe reeds deur Rugby Australië gekontak om aansoek te doen vir die pos. Daar word bespiegel dat hy ook al ’n kontrak besigtig het. Toe kom gooi die Nieu-Seelanders ’n spanner in die works deur Rennie en 25 ander kandidate te nooi om aansoek te doen vir die All Blacks-pos. Hoekom Rennie nie meer in die running is nie, sal seker eers later onthul word.