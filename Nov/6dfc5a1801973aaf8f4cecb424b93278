SY GAAN nie terugstaan nie! Taylor Swift en Scooter Braun is in mekaar se hare. Die sangeres praat uit oor haar fight met die reus van die musiekwêreld Scooter en haar vorige mentor Scott Borchetta. Op die American Music Awards gaan sy as kunstenaar van die dekade vereer word. “Ek beplan om van my hits van die afgelope dekade te sing. Scott Borchetta en Scooter Braun sê nou ek mag nie my ou songs op TV sing nie. Hulle sê dit sal ’n heruitsending van musiek wees, wat nie toelaatbaar is nie.” Sy vra haar fans om namens haar te praat sodat sy weer beheer kan kry oor haar kreatiwiteit. Talle celebs het reeds haar standpunt begin verdedig. Vriende soos Ruby Rose, Todrick Hall en die sexy sangeres Tinashe ondersteun haar. Tinashe het getwiet: “F*k dit! Ons is met jou.” Die sangeres Rebecca Black sê ook soos dit in dié bedryf werk, is dit soms nodig om regstoestemming te kry vir wat jy mag doen. – Eonline.com