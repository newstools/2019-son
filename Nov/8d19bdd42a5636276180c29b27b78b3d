DIE influencer Thick Leeyonce sterk tans aan in die waakeenheid nadat sy onlangs in 'n motorongeluk was. Die model (haar regte naam is Lesogo Legobane) het Donderdag aan haar followers op sosiale media gesê die ongeluk is die "mees traumatiese ervaring" van haar lewe. Sy het ook geskryf dat sy al ’n paar dae in intensiewe sorg is en is vir God dankbaar is dat sy en haar broers en susters dit lewend uit die ongeluk gemaak het. Sy het ’n oorvloed boodskappe ontvang van aanhangers en mede-bekendes waaronder Bontle Modiselle, Bahumi en Khanyi Mbau. “Vinnig herstel my pop... jy is genees, ons is lief vir jou, het Khanyi Mbau geskryf. Die 26-jarige het haar followers gevra om die lewe ten volle te geniet en nie een sekonde as vanselfsprekend te aanvaar nie. Sy bedank God, haar dokters, familie en almal wat gedurende die tyd by haar was.  - Channel24