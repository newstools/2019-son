MZANSI se mooiste meisie gaan net haarself op die Mej. Heelal stage wees. Zozibini Tunzi (26) het baie emosioneel geraak toe sy Vrydag op ’n eksklusiewe geleentheid in Sandton haar kostuum en aandrok gewys het. Haar familie se cheers en aanmoediging het onse queen diep geroer. Channel24 het met haar derra, Lungisa, gepraat. Hy het gesê hy wil hê sy pragtige dogter moet net eg Zozi wees wanneer sy Suid-Afrika oor ’n paar dae in die Mej. Heelal-kompetisie in Amerika gaan verteenwoordig. Positief “Ons wil nie hê sy moet verander nie. “Sy moet positief ingesteld bly. Sy moet ook na die stem van die nasie luister. Jy kan niks doen alvorens jy God eerste stel nie, want dit is wat ons glo.” Zozi het beaam wat haar derra gesê het. “Ek het nog nie regtig enige druk gevoel nie. Ek dink ek is meer opgewonde as enigiets anders. Ek het net aan myself gesê ek gaan 100% myself wees en wat ook al gebeur, gebeur.” Mzansi hou duim vas vir jou, onse queen.