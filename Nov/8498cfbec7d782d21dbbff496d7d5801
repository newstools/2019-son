DIE Franse entrepreneur Eric Becker het sy eie vakansie-eiland in ’n strandmeer in die Ivoorkus van plastiekafval gebou. Meer as 700 000 plastiekbottels in draadhokke hou die eiland bo water. Becker het in 2012 begin en laas jaar klaargemaak met sy projek, berig NU.nl. Die eiland het ’n kroeg, kuierplek, swembad en kamers te huur. Hoewel vars water van die vasteland af moet kom, het die eilandhotel darem sonpanele wat krag verskaf.