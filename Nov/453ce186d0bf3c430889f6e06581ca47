“EK WOU nog altyd deelgeneem het aan die Mnr. Suid-Afrika-kompetisie...” Só vertel Kyle Hans (30), ’n boorling van Plettenbergbaai. Hans sê ’n vriend, Enrico Apollis, het hom dié jaar aangemoedig om deel te neem. “Ek het besluit om dit ’n kans te gee omdat ek weet ek kan iets baie goed maak van so ’n geleentheid. “Ek het tog niks om te verloor nie. “Die begeerte van my hart is om ’n positiewe verskil en impak in ons gemeenskap te wees. Daarom gaan ek my alles gee,” vertel Hans Hans is van mening dat ons land ’n leier nodig het wat luister na die mense en die regte besluite neem wat tot voordeel is vir almal. “As ons leer om saam te staan en hande te vat, kan ons al die euwels uitroei in ons gemeenskappe. “Daar is groot potensiaal in die area van agriculture, veral in die platteland waar die werkgeleenthede maar skraal is.” Hans werk tans in konstruksie, maar is ook ’n ervare en talentvolle rugbyspeler. Hy het lank vir Evergreens in Pacaltsdorp uitgedraf. Stem deur MRSA94 te SMS na 40439 of sy QR-kode te scan met die Zapper app.