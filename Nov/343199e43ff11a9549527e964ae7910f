DIE gospelsanger Bruce Mapoe tree vandag op die New Dawn International-kerk se sangmiddag in Uiten­hage op. Mapoe het sy blydskap en opgewondenheid uitgespreek oor wat die Here in sy lewe doen. “Dit was nie altyd maklik nie, maar as jy jou vertroue in die Here stel, sal alles uitwerk. God het ’n plan met jou lewe. “Ek kan onthou toe ek in die kerk se jeug was, het hulle gelag as ek sing, maar ek het my nooit daaraan gesteur nie. “Ek het geweet die Here het ’n plan met my lewe.” Mapoe is in Uitenhage bekend vir sy afrigting van kore en sy impak op mense se lewe. Dryfkrag Mapoe is aktief betrokke by die New Dawn-gemeente en reik gereeld uit na die gemeenskap onder leiding van past. Godfrey Nolands. “Die dryfkrag in my lewe is my vrou, Doreen, en my familie. “My begeerte is om ’n verskil te maak deur my musiek. Ek weet vir seker ek sal my doelwitte bereik.” Die sangmiddag begin 16:00 en toegang is R50. Kontak Mapoe by 073 156 7214 vir meer inligting.