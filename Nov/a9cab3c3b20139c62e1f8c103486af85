EN DIE wenner van Idols SA 2019 is Luyolo Yiba! Sondag is die 24-jarige van die Oos-Kaap in ’n stampvol Big Top Arena by Carnival City in Johannesburg gekroon. ’n Baie talentvolle Sneziey Msomi moes toe met die tweede plek tevrede wees. Luyolo, ’n software developer, het die judges se aandag by die Kaapstadse oudisies getrek en week ná week het hy die kykers gecharm en hulle votes los gesing. Luyolo stap weg met R1 miljoen kontant, ’n record deal van Gallo, asook ’n splinternuwe Ford Fies­ta. Baie geluk, Luyolo!