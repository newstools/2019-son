’N HITTEGOLF wat dwarsdeur die land getrek het, het mense gister behoorlik laat sweet. In die Kaap en omliggende gebiede was dit nie anders nie. Mense was al vroegoggend kort gekap in kort broekies en somerrokkies. In die Middestad het die kwik bo 30 grade gestyg. Swembad Die Suid-Afrikaanse weerburo het Dinsdag reeds gewaarsku dat die hoogste temperature in onder meer die Karoo, Boland en Witsenberg-streek verwag kan word. In die middestad is Kapenaars ook nie die hitte gespaar nie. In Kaapstad het die temperatuur tot 33°C gestyg en in Paarl is tot 40°C aangemeld. “Dit voel of iemand vergeet het om die stoof af te sit,” het ’n Paarliet gesê. In Worcester het die kleinspan hulleself in die swembad afgekoel. Hoewel Kapenaars vandag weer ’n bietjie koel weer sal het, word verwag dat die hittegolf in die Vrystaat en Oos-Kaap sal bly. Inwoners van die Noord-Kaapse dorpies in die Hantam, asook die Karoo, sal vandag ook nog voor die waaier of in die swembad wil wees weens die hittegolf. Daarom maan ER24-nooddienste Suid-Afrikaners om dié wenke te volg in bloedige weerstoestande: