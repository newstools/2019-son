SEWE mans is onlangs vir die moord op 'n polisieman lewenslank tronk toe gestuur. In 'n verklaring sê die Valke Wintson Sibiya, Mchazeleni Gwabaza, Nkululeko Mkhwane, Sonnyboy Mkhwane, Siyabonga Dlwathi, Mxolisi Mazibuko en Sthembiso Khumalo sal ook 'n bykomende 70 jaar tronkstraf uitdien. Die bykomende vonnis is vir klagte van poging tot moord, die onwettige besit van 'n vuurwapen en ammunisie, asook roof met verswarende omstandighede. Kol. Katlego Mogale, ‘n polisiewoordvoerder, sê die sewe rowers is in 2015 tydens ‘n rooftog in Jeppestown, Johannesburg gewaar. "Toe die twee polisiemanne, Serss. Selby Hlabisa en Mashudu Ramabulana, hulle nader is daar op hulle geskiet. "Hlabisa is doodgeskiet, terwyl Ramabulana die voorval oorleef het." Die verdagtes is na 'n wilde jaagtog aangekeer. – The Citizen