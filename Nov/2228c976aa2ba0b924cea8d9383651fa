JÜRGEN Klopp, Liverpool se bestuurder, sê hy is nie gierig nie, maar hy gaan alles in sy vermoë doen om hulle Champions League- titel­ suksesvol te verdedig. Die Reds verwelkom Carlo Ancelotti (bestuurder) se Napoli vandag op Anfield vir die tweede been van hulle wedstryd. Die Reds het ’n appeltjie te skil met die Serie A-span. Dis omdat hy Liverpool in September in Napels met 2-0 geklop het. Klopp sê: “Ek is nie gierig nie, maar ons sal dit ’n go gee as ons kan. “Ons het egter ’n moeilike taak op hande. Eers pak ons Napoli, wat vir ons ’n groot uitdaging is, en daarna moet ons na Salzburg reis, waar Salzburg FC ewe moeilik gaan wees. “Ons is in ’n goeie posisie. So, hopelik kan ons in die kompetisie bly.” Realiteit ’n Sege oor Napoli sal verseker dat Liverpool kwalifiseer om aan die uitkloprondes deel te neem. Napoli is ook ’n knou toegedien deurdat sy talisman Lorenzo Insigne moet uitsit weens ’n elmboogbesering. Dít laat drie punte na nóg meer van ’n moontlikheid vir Klopp-hulle lyk. Die 28-jarige Italianer het sy besering dié naweek teen AC Milan opgedoen. – AP