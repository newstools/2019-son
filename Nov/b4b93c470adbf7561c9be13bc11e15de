DIE Nasionale Vervolgingsgesag (NVG) het gister bevestig hy het die EFF-leier, Julius Malema, aangekla. Die klagte hou verband met ’n voorval verlede jaar in die Oos-Kaap toe Malema ’n vuurwapen in die openbaar op ’n EFF-byeenkoms afgevuur het. Die NVG het ook Malema se sekerheidshoof, Adriaan Snyman, aangekla. Luxolo Tyali, NVG-woordvoerder, sê Malema staar vyf aanklagte in die gesig, insluitend die onwettige­ besit van ’n vuurwapen. Snyman moet vir twee klagte antwoord. – News24