DRIE verdagtes is Donderdag in Nyanga gearresteer vir die besit van twee onwettige vuurwapens en die afvuur van skote in ‘n minusipale gebied. Siyabulela Malo, polisiewoordvoerder, sê die eerste vuurwapen is gevind toe hulle skote gehoor en ‘n Toyota Avanza agterna gesit het. Die cops het die Avanza tot in Gugulethu gejaag. Daar het hulle die motor deursoek en op 'n vuurwapen afgekom. Twee mans is gearresteer. Die tweede vuurwapen met ammunisie is in by ‘n huis in Joyce Ndinisa-straat in Crossroad gevind. Malo sê die polisie het op ‘n tip-off gereageer en die gun onder 'n 29-jarige man se bed gevind. Die verdagtes sal na verwagting Maandag in die Athlone-landdroshof verskyn.