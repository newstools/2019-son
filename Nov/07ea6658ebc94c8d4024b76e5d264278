DIE sokkerspan van Junction Rovers het in die Derde Liga-kompetisie van Safa Cape Town weer sy staal getoon. Die manne van Heideveld het die tonge aan die praat gehad met hulle goeie vertoning Saterdag. Rovers het op hulle tuisveld weereens ’n voortreflike vertoning gelewer toe hulle Bluegum United van Bonteheuwel met 2-1 geklop het. Dit was veral Rovers se young­sters wat uitgehaal het. Vreugde Die span se twee goal scorers, Raeez Welcome en Mondre Galant, verdien ook om uitgesonder te word. Ebrahim Davids het Bluegum tydelike vreugde gebied. Rovers se coach, Chrissando de Weber, sê die vordering wat sy span sover maak, is verblydend. De Weber sê: “Dis nie maklik om elke wedstryd te wen nie. “Ons is nog goed op koers om vir die kam­pioenskap te chal­lenge, maar dan sal elke speler ’n barshou moet speel om ons liga-aspirasies te realiseer.”