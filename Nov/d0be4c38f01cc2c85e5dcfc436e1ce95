LAAS week is daar ’n vis naby die stad Kunming in die suide van China afgeneem wat die sosiale media laat gons. Dit lyk asof dié vis ’n mens se gesig het! ’n Verbyganger het die besonderse karp afgeneem waar hy by die waterkant na die oppervlak gekom het. Maar moenie worry nie – dis nie ’n natuurfrats nie. Dis net ’n optiese illusie. Twee ligter strepe loop van die sykant van die kop na die middel. Daaronder is twee donker kolle. Saam vorm hulle die kastige wenkbroue en oë. Die skynbare neus en mond word toevallig op dieselfde manier gevorm. – ad.nl