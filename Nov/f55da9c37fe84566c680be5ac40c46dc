’N RUSSIESE vrou is by die Zabaikalsk-grenspos in Siberië met byna 2 kg goud in haar skoene betrap. Die Russiese owerhede sê sy wou die goud met ’n geskatte waarde van 5 miljoen roebel (sowat R1,2 miljoen) oor die Chinese grens smokkel. Sy wou die goud in China verkwansel, berig die Russiese nuusagentskap Tass. Die vrou het die oog gevang omdat sy swaar geloop het. Die stukke goud was in haar binnesole vasgeplak, berig ad.nl.