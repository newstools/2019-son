LADISMITH. – Die gees van optimisme het Kannaland getref met ’n tegnologiese investment van R1,2 miljard. Dít kom in die vorm van ’n solar energy-plaas met uiters gevorderde smarttechnology wat gaan sorg vir ongekende werkskepping in die gemeenskap. Reynold Stevens, munisipale bestuurder, verduidelik: “Hierdie loodsprojek deur die InovaSure-maatskappy is reeds in ’n gevorderde stadium en gaan Kannaland in ’n ander dimensie plaas. “Dit behels onder andere water, elektrisiteit en sekuriteit, asook ’n geografiese inligtingstelsel.” Die projek word gedryf deur 39 ingenieurs en wetenskaplikes en is enig in sy soort. Volgens Stevens gaan dit meebring dat daar beheer oor waterverbruik, riool en elektrisiteit met real time data geskied. “Dit gaan basiese dienste na die mense bring.” Maskam Water gaan ingespan word om water te herwin. Dit sal gebeur voordat dit nog by die rioolwerke uitkom, wat die druk op die rioolnetwerk gaan verminder. Gryswater gaan dan gebruik word vir tuine en terreine en sal verskaf word aan skole en ander instansies. Magdalena Barry, mayor van Kannaland, het vroeër aan Son genoem: “Dit gaan ongekende groot getalle werkskepping in Kannaland bewerkstellig en ons na nuwe hoogtes neem.” Wayne Robertson, bestuurder van gemeenskapsdienste van die munisipaliteit, is opgewonde oor wat die nuwe tegnologie vir die jongmense van die omgewing gaan beteken. “Die stelsel is so gevorderd dat dit live streaming na huishoudings se TV’s kan doen, wat ’n invloed gaan hê op jongmense wat nog studeer. “Dit word ook gedoen in samewerking met ’n TV-maatskappy. “So sal dit byvoorbeeld ook ’n rol speel met crime prevention en om brande voortydig te detect. “Die moontlikhede met dié stelsel is ongekend,” sê Robertson.