EENDEWEER het waarskynlik die Nelson Mandela Bay Giants se kanse op 'n tweede agtereenvolgende wen in vanjaar se Mzansi Superliga T20-krieketspan in Pretoria bederf. Die Giants het op Centurion die tuisspan, Tshwane Spartans, met die rug teen die muur gehad op 33/4 nadat die Spartans eerste gaan kolf het. Chris Morris was die Giants se chief destroyer met die bal. Die lenige naatbouler het twee paaltjies vir net ag lopies plategetrek voor reÃ«n begin neersak het. Junior Dala het van die Spartans se kaptein, Heinrich Klaasen ontslae geraak en ook Vaughan van Jaarsveld uitgehardloop. AB de Villiers (10*) en Pite van Biljon (3*) was egter nog voor die penne toe die hemel se sluise oopgemaak het. Die wedstryd was met die begin van die sewende boulbeurt gestop en die punte sal gedeel word. Die Giants se volgende wedstryd is Saterdag in Johannesburg teen Jozi Stars. Die Giants het die Stars in die spanne se eerste ontmoeting op Port Elizabeth se St. George's Park-stadion geklop.