DIE saak van ’n moordverdagte van Macassar is nou oorgeplaas na die Kaapse Hooggeregshof. Brian Karelse (52) word verdink van die moord op Margaret Linders (59), ’n bekende inwoner van Macassar. Linders se land­lady het haar lyk op Sondag 21 Oktober 2018 in haar kamer gekry. Die slagoffer was die bestuurder van ’n droogskoonmakery in die Twin Palms Centre. Sy was onder baie mense gewild. Gesteel Tydens die voorval was die huiseienaar nie tuis nie. Verskeie goed is uit die huis gesteel asook ’n wit Golf, wat die polisie later verlate in Macassar gevind het. Ná deeglike ondersoek is die beskuldigde in hegtenis geneem. Hy is op 1 April van die moord aangekla.