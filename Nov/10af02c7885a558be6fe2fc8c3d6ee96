’N OOS-KAAPSE besigheidsman en ’n vrou is buite sy huis in Port Elizabeth doodgeskiet, berig News24. Dié voorval het vroeg Maandagoggend gebeur. Volgens kapt. André Beetge, polisiewoordvoerder, is Luvuyo Nyongoba (51) en sy vriendin Nonkosi Ndevu (39) buite Nyongoba se huis in Mahambehlala-straat, KwaZakhele, geskiet. Die twee is gekry ure nadat ’n 16-jarige seun in Nyongoba se huis in die vroeë oggendure skote gehoor het. Toneel “Hy was te bang om uit te gaan,” het Beetge gesê. Die seun het toe eers 05:30 uit die huis gegaan en op die twee lyke afgekom. Volgens Beetge is ’n gehuurde Toyota Yaris ook op die toneel gekry. Die dagblad The Herald, berig Nyongoba was ’n direkteur van die Nelson Mandela Bay Black Business Caucus, ’n kleinsakeondernemer en ’n direkteur van die Baba Ningi Black Business Caucus.