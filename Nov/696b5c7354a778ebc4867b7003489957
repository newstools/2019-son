DIE Montagu-polisie vra die publiek se hulp om Eric Makachane (44) op te spoor. Hy’t op 23 November witweg geraak nadat hy glo omstreeks 16:00 iewers in die Koo-vallei gaan swem het. Niemand het hom daar gesien nie, maar klere wat vermoedelik aan hom behoort het, is naby die swemplek gevind. Die duikeenheid het na hom gesoek, maar vergeefs. Die polisie vra enige iemand met inligting om AO Frikkie Conradie, die ondersoekbeampte, by 079 894 1784 of 023 614 8300 te bel, of gee Crime Stop ’n luitjie by 08600 10111.