Die Oos-Kaapse geografiese benamings­komitee stel voor dat Port Elizabeth (PE), die lughawe en Uitenhage se name verander, berig Herald Live. Ná jare van openbare debatte oor die naams­verandering is daar voorgestel dat PE eerder Gqeberha genoem word, die lughawe na die Khoi-San-leier David Stuurman genoem word en dat Uitenhage Kariega word. As die komitee se voorstelle aanvaar word, sal Rosedale, ’n township in Uiten­hage, voortaan Kamesh heet.