LEWIS Hamilton (34) sê hy is in die wolke nadat hy die sesde Formule 1-wêreldtitel van sy roemryke loopbaan gewen het. Die Engelse Mercedes-jaer het Sondag in die Amerikaanse Grand Prix tweede geëindig, maar dit was genoeg om hom ’n onaantasbare voorsprong te gee met nog twee wedrenne oor in vanjaar se reeks. Sy Mercedes-spanmaat, Valtteri Bottas, het Sondag se wedren gewen. “Dis verby surreal dat my lewensreis my tot hierdie punt gebring het dat ek my sesde titel kan wen. Rekord “Ek is nie seker hoe ek veronderstel is om te voel nie,” het hy gesê. Hy is nou net een titel agter die legendariese Michael Schumacher se rekord van sewe F1-titels. Lewis vestig hom egter reeds as een van die grootse Britse sportmanne van alle tye. “Dis snaaks om die sport (F1) op TV te kyk en die persoon op TV is jy. Ek het van kleins af na Ayrton (Senna) en Michael gekyk en nou doen ek ook great.”