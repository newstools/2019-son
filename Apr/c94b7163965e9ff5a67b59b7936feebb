DIE ekonomie het eergisteroggend nog ’n vies­like knou gekry. Duisende pendelaars was gestrand gelaat weens betogings waarin hoofpaaie geteiken is. Die optogte het vroeg­oggend in Khayelitsha en Lwandle naby die Strand uitgebreek. Die N2 is by die afritte vir Broadlands Road, Spine Road, Mew Way en Baden Powell Drive met brandende tyres versper. Die betogings in Khayelitsha is deel van die veldtogte #KhayelitshaTotal­Shutdown en Water Crisis and High Bills. Mense maak kapsie teen hoë watertariewe en die omstrede blou watermeters. Gisteroggend moes duisende pendelaars weer by bushaltes en terminusse omdraai en die werkgewer bel om te please explain. Die organiseerders van die betogings wou egter nie gister aan Son sê wat hulle planne vir vandag is wat optogte betref nie. ’n Voorsitter van Water Crisis and High Bills, biskop Derrick Mtsolo, het gesê: “Die Stad het gesê hulle gaan Dinsdagaand met ons vergader en ons almal wat geraak is, moet ons bills saambring. “Al wat ons wil hê, is dat die onregverdige billing op mense se waterrekening geskrap word.” Xanthea Limberg, die mayco-lid belas met water en vullisverwydering, het bevestig beamptes van die Stad Kaapstad het Dinsdag met die inwoners vergader. Sy het gesê die Stad het al met hulle vergader. Die mayor, Dan Plato, en Limberg was teenwoordig. “In baie gevalle het die inwoners skielik groot waterrekeninge ontvang omdat hulle plumbing lek,” het Limberg verduidelik. As dit die eerste keer is dat die inwoners probleme het met lekkasies, kan hulle aansoek doen vir rebates. Malusi Booi, die mayco-lid belas met behuising, en JP Smith, die mayco-lid vir veiligheid en sekuriteit, het die gewelddadige betogings veroordeel. Ingaan Volgens hulle is van dié optogte polities gemotiveer. Hulle het sê die lewe van talle pa­siënte in Khayelitsha is in gevaar gestel omdat gesondheidswerkers nie by die areas kon ingaan nie. Bronwen Dyke-Breyer, ’n woordvoerder van Golden Arrow, het bevestig hulle het weens veiligheidsredes hulle busdienste uit Khayelitsha gestaak. Dyke-Breyer het gesê: “Ons vra verskoning vir die ongerief aan ons customers. “Ongelukkig moes ons ons dienste staak. “Ons busse ry nou in die outskirts van Khayeli­tsha, by Mew Way op die N2-snelweg, op Spine Road, Japhta K. Masemola Road en Baden Powell Drive.” Ook die twee MyCiti-busroetes wat uit Khayelitsha opereer, is weens veiligheidsredes gestaak. Felicity Purchase, die mayco-lid belas met vervoer, het bevestig MyCiti se D01- en D02-busroete moes stopgesit word omdat dit te gevaarlik was. Sy het gesê: “Ons monitor die situasie. Sodra dit veilig is, sal dienslewering in Khaye­­litsha hervat word. Die D03- en D04-busroete, wat van Mitchells Plain tot by die Civic Centre in Kaapstad strek, bly operasioneel.”