CELINE Dion is nog lank nie koud nie. Hoewel die bekroonde sangeres se legendariese 15 jaar lange Las Vegas residency binnekort klaarmaak, het sy ’n paar ander planne vir haar loopbaan. Ek sien op The Juice die 51-jarige ster het dié week aangekondig sy gaan op ’n wêreldtoer en sy gaan nuwe musiek uitreik. Celine beoog om haar Courage-wêreldtoer op 18 September in Quebec, Kanada, af te skop. Sy wil 50 stede, insluitend Miami, Los Angeles, Montreal, Chicago en New York besoek. Die “I’m Alive”-sangeres gaan Courage, haar 12de studio-album, in November uitreik. “Dit gaan die Celine wees wat jy ken. Celine op die ouderdom van 51. Die Celine met die liedjieskrywers en producers met wie sy voorheen saamgewerk het. Dis ook ’n Celine wat saam met nuwe skrywers en producers gaan werk. Die klank gaan ’n bietjie verander en die musiek ook. Maar ek bly wie ek is.”