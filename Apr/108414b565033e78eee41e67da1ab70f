DAAR gaan behoorlik gedans word by Nekkies in Worcester en dít alles vir kanker-vegters. Die sanger Carlo Abrahams van Worcester reël ’n konsert vir diegene by wie kanker gediagnoseer is, dié wat die stryd verloor het en dié wat gesurvive het. “Kanker is drie jaar ge­lede by my pa gediagnoseer, maar hy het die stryd verloor. Dis hoekom ons besluit het om sy nalatenskap te vier.” Die opbrengs gaan geskenk word aan die Shining Stars Relay Team in Wor­cester. Carlo vertel hy gaan songs sing van Lionel Rich­ie, Luther Vandross en James­ Ingram. Die konsert is getiteld Soulful Night en daar gaan tot laatnag gedans word. Soulful Night is op 9 Junie by Nekkies Lakeside Lapa. Sasha-Lee Davids, die sangeres en aanbieder van die TV-program Pasella, gaan sorg vir vermaak uit die boonste rakke. Van die ander kunstenaars wat gaan optree, is Seve Music­Kid en DJ Lengo.