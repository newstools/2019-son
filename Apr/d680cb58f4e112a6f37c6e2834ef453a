ASHTON. – ’n Onskuldige man is oor ’n entjie met een steek in die nek doodgelem. Volgens AO Sylvester Joseph, ’n polisiewoordvoerder, het bevestig die voorval het  in Zolani gebeur. Joseph sê die slagoffer (36) was naby ’n tavern terwyl hy op pad huis toe geloop het toe die verdagte (ook 36) hom genader het. Die verdagte het hom vir ’n sigaret gevra. Volgens Joseph het die verdagte gesê hy het nie sigarette nie. Die slagoffer het toe aangestap. Saamgedrom Die verdagte het die slagoffer agtervolg en hom toe aan sy hemp geruk en gepluk. Daarna het hy die man met een steek in die nek doodgelem. Inwoners het op die toneel saamgedrom. Die verdagte is kort ná die voorval in hegtenis geneem en het Woensdag op ’n klag van moord in die plaaslike landdroshof verskyn. Hy bly in aanhouding en sal op 15 Mei weer in die hof verskyn.