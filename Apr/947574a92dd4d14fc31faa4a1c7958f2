DIE Biebs het ’n blaaskans van sy musiekloopbaan gevat, maar hy het nie die pen heeltemal neergesit nie. Justin Bieber het gewys hy kan liries raak oor sy vrou, Hailey Baldwin. Die sangeres het die mooiste gedig aan sy vrou op Instagram gelaai saam met ’n foto van haar. Ons weet die Biebster gaan deur ’n moeilike tyd, want hy het erken dat hy met depressie sukkel, maar dis nou duidelik dat Vroulief net die regte doepa vir hom is. In die gedig verklaar hy sy liefde vir Hailey en sê dat sy beslis sy sielsgenoot is. Onder aan die gedig voeg hy by: “Jy het hand aan hand saam met my geloop terwyl ek my emosies, mind, liggaam en siel probeer reg kry. Jy het my só baie krag, ondersteuning, motivering en vreugde gegee. Ek wil jou net openlik eer en jou herinner dat die beste nog op pad is.” En daar smelt ons almal se harte vir die ou Biebstertjie.