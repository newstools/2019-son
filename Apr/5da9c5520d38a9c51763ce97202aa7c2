M-NET se gewilde nuwe real­ity dating show, The Bachelor South Africa, raak nou éérs lekker en net ses wannabe-bruide bly oor. Die bachelorettes se tyd raak min om Suid-Afrika se sexyste jongkêrel Lee Thompson te vang. Hier volg ’n spoiler – lees dus eerder ná 20:00 hier as jy nie nou al wil weet wat gaan gebeur nie. Lee het vanaand net vier rose om uit te deel en daar is natuurlik nog ses bache­lor­ettes oor – Jenna, Jozaan, Nontombi, Jacqueline, Gina en Michelle R. Die harte van twee van die dames gaan dus vanaand gebreek word. Diversiteit Die oorblywende vier gaan dan die geleentheid kry om die aantreklike Lee huis toe te vat en hom aan hulle fandamily voor te stel. Julle, ek hoop met alles binne-in my dat Lee nie die opgewekte Nontombi huis toe gaan stuur nie. Dink jou net in: Lee besoek die pragtige Nontombi in haar tuisdorp en leer meer oor die Zoeloe-kultuur! Daai is mos die tipe ding wat ek in só ’n show wil sien! Diversiteit eenkant gelaat – Nontombi is ook die meisie met die beste persoonlikheid. Sy laat my lag met haar sprankelende persoonlikheid en lekker sêgoed. Dis ’n groot stap in enige verhouding. So, die vroue wat ’n roos van Lee kry, sal dit sien as ’n baie goeie sign dat hy dink hulle het moontlik ’n toekoms saam. Moet beslis nie vanaand se episode misloop nie. Daar is ’n adventurous groep-date met ál ses girls en een van hulle kry ’n tweede one-on- one date. Ek reken dinge kan nogal effe awkward raak.