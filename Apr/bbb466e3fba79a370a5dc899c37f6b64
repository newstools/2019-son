DIE Madibaz-krieketspan sal die Warriors in die nasionale klubtoernooi vanjaar verteenwoordig. Die Madibaz het in die uitspeelwedstryd Saterdag tuis teen Fort Hare-Universiteit in Port Elizabeth maklik met 90 lopies gewen. Die Madibaz is die Oostelike Provinsie se klubkampioen en Fort Hare het sy liga in die Grens gewen. Die nasionale toernooi in Pretoria begin Saterdag en duur tot volgende Woensdag. Dit sal die Madibaz se diepte beproef, want van sy spelers sal vir die Warriors en Oostelike Provinsie diens doen. Die Madibaz het 237/7 teen Fort Hare aange­teken. Skeefgeloop Jarryd Lookwhy (91), Matthew Christensen (54) en die kaptein, Dave Master­son (28), het vir die beste bydraes gesorg. Unati Mbathane het vier paaltjies vir Fort Hare laat kantel. Fort Hare het sy lopiejaagtog skaflik begin, maar dinge het lelik skeefgeloop toe die draaiers begin boul het. ) Verkorte telkaarte: Madibaz t Fort Hare Madibaz 237/7 (J Lookwhy 91, M Christensen 54, D Masterson 28; U Mbathane 4/57, A Mhletywa 2/36). Fort Hare 147 (A Namba 35, M Calana 23, K Jacobs 19; K Forbes 3/32, A Thiso 2/21, S Callaghan 2/25). Madibaz wen met 90 lopies. Uitenhage t Madibaz 2 Uitenhage 154 (E Moore 41, L Pietersen 23; B Petrus 22, R van As 15; J Banks 3/45, B Jack 2/19). Madibaz 2 114 (R Ferreira 49, O Howard 25; N Howard 5/8, Z Patel 4/9, L Zeppan 1/39). Uitenhage wen met 40 lopies.