DIÉ rapper, model en akteur van Belhar laat niks hom onderkry nie. So vertel Alvin Lay Roo. Volgens hom beteken sy stage name, Lay Roo, beleef jou renaissance en ’n mens kan enige uitdaging oorkom wat oor jou pad kom. Hy sê dis moeilik om naam te maak in die vermaaklikheidsbedryf, maar as jy hard werk en in jouself glo, is alles moontlik. Alvin se eerste album is The Good the Bad the Dream. Daarna het sy EP Crazy Sooper Hero Greens gevolg. Lay Roo se nuutste EP, Crazy Sooper Hero Greens 2 word gereeld gespeel op Good Hope FM en Five FM. Lay Roo is baie opgewonde oor sy video “Komplain”, wat gesien kan word op kykNET. Die liedjie gaan oor ’n jong man wat altyd laat kom vir werk, dan is hy nog dik babelas. Later raak sy baas gatvol... kyk die video en sien wat verder gebeur. Lay Roo meen dit maak nie saak waar jy vandaan kom nie – as jy gefokus is en deurdruk, sal jy bo uitkom.