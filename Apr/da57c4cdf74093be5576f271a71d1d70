DIE anticipated album deur die bekende en talentvolle YoungstaCPT is eindelik op die rakke. Dié bekende rymkletser het laas naweek sy debuutalbum, 3T, by die Kenilworth Go Karting-fasiliteit bekend gestel. Ek is so ’n  die-hard fan dat ek vir my eie kaartjie betaal het. Son was die enigste publikasie by die intimate funksie, waar oud en jonk die rapper se performance geniet het. Die aand het begin met DJ LuWayne Wonder – wat heelpad van Dubai gekom het. Die bekroonde platejoggie DJ Ready D het die skare verder kom opwarm. Daarna het hy Youngsta­CPT voorgestel aan die skare, wat heelaand geduldig gewag het. YoungstaCPT het die verhoog onmiddellik aan die brand gemaak met sy bekende songs. Van die hits op sy album is “La Familie”, “VOC (Voice of the Cape)”, “YVR” (Young Van Riebeeck) en sy nuutste track, “Yaatie”. Daar is 22 songs op 3T. Bevry Die rapper het ’n sterk boodskap oorgedra oor sy jare as tiener op die Kaapse Vlakte en die lewe wat hy agtergelaat het. Hy het ander aangemoedig om hulle te bevry van die lewe wat hulle op die Vlakte lei. Die CD is beskikbaar op alle digitale musiekplatforms soos iTunes, Dreezer en Spotify.