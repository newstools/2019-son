ZAIN Davids ondergaan vandag ’n skoueroperasie en gaan nie in die laaste drie rondes van die Wêreldsewesreeks in aksie wees nie. Davids (22) het laas week voor die toernooi in Hongkong sy skouer op die oefenveld beseer. Hy moes terugkeer na Suid-Afrika. Dié besering kom op ’n slegte tyd vir die Blitsbokke. Hulle swakste uitslae het in die afwesigheid van Davids gekom. Londen Daar is egter ook goeie nuus met die kaptein, Philip Snyman, die ervare Cecil Afrika en die youngsters JC Pretorius en Mfundo Ndhlovu wat weer beskikbaar is vir die laaste twee toernooie in die reeks. Die Blitsbokke gaan op 25 en 26 Mei in die toernooi in Londen in aksie wees. Die laaste toernooi in die reeks word op 1 en 2 Junie in Parys gehou.