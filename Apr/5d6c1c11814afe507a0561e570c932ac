’N SEKURITEITSWAG is gisteroggend in Manenberg beroof en doodgeskiet. Dit kom ten spyte van die polisie se pogings om misdaad in die gebied af te bring. Die cops het die afgelope week ekstra beamptes in die gebied ontplooi en die eenheid teen bendes het ook Dinsdag die gebied gepatrolleer. Mark Koopman (47) was in die vroeë oggendure op pad huis toe toe hy beroof en geskiet is. Die voorval het gister omstreeks 04:30 in Kasouga­straat naby Koopman se huis gebeur. ’n Groep onbekende mans het Koopman genader, hom eers beroof en daarna verskeie kere geskiet. Sy familielede het uit die huis gestorm nadat hulle die skote gehoor het. Hulle het ’n bebloede Koopman in die pad gesien lê. Hy is later op die toneel dood. Paramedici het hom dood verklaar. Niemand is tot dusver vir die moord gearresteer nie. In die een voorval is ’n 19-jarige man in Thames-laan, Manenberg, gearresteer. Die cops het die gebied gepatrolleer en op die verdagte afgekom. Hulle het ’n 9 mm-pistool met nege patrone by die verdagte­ gekry. Die vuurwapen behoort aan iemand wat dood is, maar dit is nie as gesteel of vermis aangemeld nie. Dieselfde aand het die cops ’n 27-jarige verdagte wat ook ’n vuurwapen by hom gehad het, in hegtenis geneem. Hy was in besit van ’n 9 mm-pistool en 15 patrone. Die reeksnommer van die vuurwapen is afgevyl. Die wapens is weggestuur vir ballistiese toetse om te bepaal of dit in misdade gebruik is. Dit het helder oordag gebeur terwyl die mans gesit en dobbel het. Volgens Siyabulela Malo, ’n polisiewoordvoerder, is die man se geld gesteel. Die verdagtes het weggehardloop nadat hulle die man geskiet het. ’n Moorddossier is reeds aangelê.