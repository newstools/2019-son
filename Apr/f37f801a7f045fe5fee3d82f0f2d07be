Liewe Antie Mona EK IS nou vyf maande getroud. ’n Paar maande gelede het ek en ’n ouer man begin klets en dinge het ernstig geraak. Ons het geseks ’n paar keer nadat ons ontmoet het. Antie, ek begin nou gevoelens kry vir hierdie man. Hy is ook al ses jaar getroud en het kinders. Ek en hy ontmoet nou gereeld en hang uit. Ek lewe saam my man op wie ek laas jaar nog smoorverlief was. Maar ewe skielik voel ek so oor ’n man wat 19 jaar ouer as ek is. Ek droom van hom en dink heeldag aan hom. Ek het regtig advice nodig om oor hierdie ouman te kom, want ek weet vir ’n feit hy sal nie sy vrou vir my los nie. Hy fulfill net my needs en ek syne. Wat ek sexually by hom kry, kry ek nie by my man nie. – Pasgetroud, WhatsApp Jislaik! Hoekom het jy dan getrou? Maar vyf maande getroud en jou man voldoen nie aan jou sexual needs nie? Jy besef seker nie hierdie is iets waaraan jy en jou man kon werk nie? Dít sou enige ander mens se oplossing wees, eerder as om met ’n ander, getroude man te gaan slaap. Nee, meisa. Jou man verdien dít nie. Jy kan nie laas jaar nog smoorverlief op jou man gewees het en hierdie jaar is jy smoor-sleg nie. Jou man verdien beter as jy. Jy was nog nooit lief vir hom nie en die beste wat jy vir jou man hierdie Easter kan doen, is om hom sy vryheid te gee sodat hy iemand anders kan kry wat hom opreg sal liefhê en waardeer. 