OPKNAPWERK aan die Victoria-hospitaal in Wynberg gaan binnekort begin. Dr. Nomafrench Mbombo, Wes-Kaapse minister van gesondheid, het gister seremonieel begin spit om die upgrade in te wy. Dit gaan omtrent R80 miljoen kos. ’n Nuwe ongevalle-afdeling word gebou. Dit behoort in November volgende jaar klaar wees. Volgens Mbombo het die getal pasiënte so toegeneem dat hulle nie meer by die huidige ongevalle weggehelp kan word nie. “Dit is nodig om sou gou moontlik met die nuwe fasiliteit te begin. Die hospitaal behandel gemiddeld 3 000 pasiënte per maand. “Hulle kom uit die suidelike voorstede. “Die gevalle wissel van klein tot groot beserings en kleiner tot ern­stiger siektes.” Volgens Mbombo gaan die sewe cubicles vir pa­siënte tot 17 vermeerder word en die getal oornagbeddens in die waarnemingsaal van 8 tot 18. “Die nuwe ongevalle-afdeling gaan ruim en modern wees. Dit sal ook meer funksioneel wees vir personeel en pasiënte. Danksy dié projek sal meer pasiënte behandel kan word en sal sake gladder verloop.”