DIE cops het gister met rubber bullets geskiet op oproerige studente van die Nelson Mandelabaai-Universiteit se Somerstrand-kampus. Honderde studente het gister betoog oor beweringe dat studente buite moet slaap en nie toelae ontvang nie. Die betogers is ook ongelukkig oor ’n chaotiese shuttle service. Albei ingange na die kampus is met brandende tyres versper. Woedende studente het die polisielede met klippe bestook. Die South African Students’ Congress (Sasco) op die Nelson Mandela-Universiteit se kampus het vroeër reeds met ’n protes­aksie gedreig nadat hierdie beweringe aan die lig gekom het. Volgens ’n Engelse dagblad het Sasco in ’n verklaring op Facebook gesê dié organisasie het die universiteit tyd gegee om dinge reg te stel. Hulle sê in die verklaring hulle studente kan nie so getreat word nie. Dinsdag het die universiteit ’n verklaring uitgereik. Daarin verduidelik die instansie hoe hy sowat 2 000 studente probeer help het. Die studente se behoeftes wissel van te min geld om te registreer tot te swak akademiese prestasie om te registreer. Tog is 1 756 studente – insluitend nog 300 studente wie se individuele gevalle bekyk en mee gedeal is – toegelaat om te registreer. Van die studente wat nie geregistreer kon word nie, sluit in mense wat weens volgehoue swak akademiese prestasie geld verloor het. Vol Luidens die verklaring is hulle verwys na die relevante kanale om hulle te help uitpluis watter beroep hulle kan volg. Die universiteit het ook gesê die akkommodasie op die kampus is reeds vol. Die verklaring lui voorts off-campus-akkommodasie is bedoel vir studente wat befondsing het of uit hulle eie sak betaal. Luidens die universiteit se verklaring is sowat 120 studente wat sonder akkommodasie was, reeds toegang tot verblyf op die kampus gegee. Algoa FM News het berig die woordvoerder van die Nelson Mandela-Universiteit het gesê klagte is by die polisiestasie in Humewood aanhangig gemaak. Klasse is opgeskort.