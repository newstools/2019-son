NUWE treine het dié week in die Kaap gekom. Dis dalk die beste nuus ooit. Ongelukkig is daar steeds ’n tekort aan doeltreffende leierskap. Mense kan dan nie eens die hulpbronne bestuur wat ons klaar het nie. Op die nuwe treine sal drivers met pendelaars kan kommunikeer, maar hulle het nie die nodige inligting nie. Niemand weet ook hoe die sistemiese uitdagings aangepak gaan word nie, want die huidige prosedures en beleide is doer in die donker jare van ons geskiedenis geskryf. Daar is ook g’n strategie vir kommunikasie met pendelaars of eens ’n permanente kliëntedienshoof nie. “Actors” moet leierskap bied, en as hulle performance te goed is, sak die gordyn. Hoe belangrik is pendelaars vir Metrorail, want wanneer het daar al ooit enige commuter interaction plaasgevind? Tog word pendelaars nou daarvan beskuldig dat hulle nie eienaarskap neem van die spoornetwerk nie.