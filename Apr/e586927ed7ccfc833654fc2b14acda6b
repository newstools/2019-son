CHARLIZE THERON gaan nie anderpad kyk as ’n man hom opdwing aan ’n vrou nie. Dié Suid-Afrikaanse aktrise was live in ’n Franse TV show toe sy ’n man op sy plek gesit het nadat een van die aanbieders sommer net ’n vroulike interpreter op haar wang gesoen het. Ek sien op The Juice die clip waarin Charlize die vryerige aanbieder reghelp, het sommer soos ’n veldbrand op Twitter versprei en almal is beïndruk deur dié meisie van Benoni wat nie op haar mond geval is nie. In die clip kan ’n mens duidelik sien al twee vroue is baie ongemaklik nadat die aanbieder sy onwelkome soen sommerso op die tolk se wang geplak het. Dan kyk Charlize na die aanbieder en sê: “Oe, sjoe, dalk moet jy volgende keer eers vra?! Dis reg, Charlize, laat hom mooi verstaan hoe die wind waai.