DIT was Vrydag ’n tranedal in die Baaise hooggeregshof toe vyf perlemoenstropers tronk toe gestuur is. Regter Mandela Makaula het Marshelle Blignaut (43) en Jacob Nauman (37) albei vir 12 jaar tronk toe gestuur op klagte van racketeering en die verontagsaming van die Wet op Mariene Hulpbronne. Boete Hy het voorts vir Frederick Nance (22) en Petrus Smith (33) elk vyf jaar tronkstraf opgelê op dieselfde klagte. Willie Nance (53) is op ’n klag wat verband hou met die verontagsaming van die Wet op Mariene Hulpbronne ’n boete van R20 000 of 18 maande tronkstraf opgelê. Willie het besluit om die boete te betaal. Makaula het Willie gewaarsku om die geld teen Woensdag 10:00 te betaal. Die regter het gesê as hy dit nie doen nie, gaan hy in hegtenis geneem word. Makaula het in vonnisoplegging gesê daar is ’n toename in perlemoenstropery. Volgens hom dien die vonnisse wat in dié verband opgelê word, nie as afskrikmiddel vir ander stropers nie. Hy het gesê die seriousness van die oortreding pla ook nie die beskuldigdes nie. Volgens Makaula gaan perlemoenstropery onverpoos voort en het die tyd aangebreek dat vonnis-opsies in dié verband heroorweeg word. Makaula het gesê Mar­shelle en haar eksman Morné­ poach nou al geruime tyd en die vonnisse wat aan ander poachers opgelê is, het hulle nie afgeskrik nie. Morné is vroeër vanjaar vir 20 jaar tronk toe gestuur op klagte wat met perlemoenstropery verband hou. Volgens Makaula het Marshelle baie baat gevind by perlemoenstropery. Die regter het ook genoem daar word aanvaar boetes is die norm en tronkstraf die laaste uitweg. Makaula het gesê die vonnisse van die perlemoenstropers voor die hof reflekteer die rolle wat hulle in die enterprise gespeel het. Adv. Martin le Roux het aangekla in die saak. Eugene Victor (33) van Noordeinde en Brandon Turner (38) van Westering, sy makkers, is elk 15 jaar tronkstraf opgelê. Hulle is vroeër skuldig bevind op klagte van racket­eering en die stroping van perlemoen.