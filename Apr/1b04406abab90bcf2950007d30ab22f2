DAAR wag sommer groot dinge op die krieketveld vir die 14-jarige Megan Fourie. Fourie is ’n gr. 8-leerder van die Hoërskool DF Malherbe in Port Elizabeth – dieselfde skool waar die veelsydige Protea Marizanne Kapp haar krieketloopbaan begin het. Hoewel Fourie met binnenshuise krieket weggespring het, het sy sonder probleme na die buitemuurse weergawe oorgeskakel. Sy het al die Oostelike Provinsie se o. 16-span verteenwoordig, maar gaan in Junie vir die senior binnenshuise span by die provinsiale week in Mpumalanga speel.