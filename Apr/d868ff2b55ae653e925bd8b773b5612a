DIE Brumbie- en Wallaby-ster David Pocock is weer fiks en dalk gereed om die Lions Saterdag in Canberra te pak. Pocock was die laaste weke weens ’n kuitbesering buite aksie. Die Wallaby-voorryman Allan Alaalatoa is ook reg om sy plek in te neem. Hy het las van ’n seer gewrig gehad. Die Brumbies het vanjaar nog net twee oorwinnings behaal, hoofsaaklik weens beserings aan sleutelspelers. Dit sluit in Toni Pulu, Henry Speight, Sam Carter en Rob Valetini, wat saam met Pocock en Alaalatoa verskeie wedstryde misgeloop het. Die heelagter Tom Banks het ’n massiewe aanbod van ’n Franse klub verwerp om by die Brum­bies te bly. Breier Banks sê hy en sy spanmaats sal vir die duur van die wedstryd aangeskakel moet wees omdat die Lions daarvan hou om die bal wyd te speel. Die Lion-breier, Swys de Bruin, sê sy manne is gereed om weer op te staan ná die slagting teen die Sharks.