TWEE verdagtes is Donderdag in Brown’s Farm in Nyanga gearresteer vir die besit van ’n gekaapte motor en twee ander vir die onwettige besit van ’n vuurwapen. Twee verdagtes (31 en 34) is gearresteer in ’n voertuig wat in 2016 in Delft gehijack is. Lede van die blits­patrollie het in Lansdowne Road gepatrolleer toe hulle die Opel Kadett met die twee verdagtes in opmerk. Hulle het toe die drywer gestop en gevra of hy die eienaar is, waarop hy geantwoord het die kar behoort aan iemand in die Oos-Kaap. Inligting Die twee ander (20 en 24) is in Ngcisininde- singel gearresteer. Die lede van die blitspatrollie wat die eerste arrestasie gedoen het, het inligting opgevolg oor ’n vuurwapen by ’n spazawinkel. Ná ’n deursoeking is ’n vuurwapen en 19 patrone op die perseel gevind. Die vier verskyn binnekort in die Athlone-landdroshof. – Eie verslaggewer