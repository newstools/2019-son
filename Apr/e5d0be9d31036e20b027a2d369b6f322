’N WENK vanuit die gemeenskap het tot die arrestasie van twee vermeende drug dealers gelei. Die cops van die Mfuleni-polisiestasie in Delft het die twee mans Sondagaand gearresteer. Hulle het inligting vanuit die gemeenskap ontvang van ’n dwelm-aflewering wat in Umpeyintistraat sou plaasvind. Volgens lt.kol. Andrè Traut, ’n polisiewoordvoerder, het hulle dit opgevolg. Verskyn Die verdagte voertuig is deursoek. Verskeie Mandrax-pille en poeier is in die voertuig gevind. “Die dwelms het ’n straatwaarde van R140 000. Die twee mans van onderskeidelik 53 en 45 jaar oud is op die toneel gearresteer.” Die verdagtes sal binnekort in die Blue Downs-landdroshof op klagte van dwelmbesit verskyn.