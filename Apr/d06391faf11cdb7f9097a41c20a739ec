DIE Bayhill Cup se toernooidirekteur, PJ Williams, hou vol daar was geen politieke agenda om ’n Palestynse klub vanjaar na die Bayhill te lok nie. Williams het gister aan Son bevestig hulle het net sokker in gedagte gehad toe die besluit geneem is. Highlands Park is die nuwe kampioen nadat die gordyn Maandag op die 30ste weergawe van dié Paastoernooi vir o. 19’s op Erica Park gesak het. Negatief Die joke is dat die Palestynse span – Khanyounis Centre – eers Maandag, op die laaste dag van die toernooi, opgedaag het. Williams hou vol dit het geensins die toernooi of spanne negatief beïnvloed­ nie. “Alles het heel goed uitgewerk as jy my vra,” het Williams gesê. “Die mense het bygewoon asof niks verkeerd was nie. Die crowd was daar en sokker is gespeel. “Die terugvoer is dat fans bly is die sokker is terug, want hulle het dit gemis in 2018. “Ons het net ’n platform geskep vir die Palestynse span sodat hulle kan speel. “Ek bedoel, hulle het ver gereis. Die boys kan nogal speel en pass.” Die grootbaas van die Bayhill voel daar is net individue wat verwag het dinge sou skeefloop. “Ek kan nie die mense se bespiegeling en opinies verander oor hoe hulle voel oor die toernooi nie, maar Khanyounis het nié die toernooi ontwrig nie. “Hulle fans het soos enige een by die hek betaal,” het Williams bygevoeg. Hy erken selfs ná 30 jaar kan hulle beslis nog ’n ding of twee leer. “Daar was shortcomings waarop ons kan verbeter. Dinge gaan nooit regtig 100% wees nie, maar ons dra kennis,” benadruk hy. Skeidsregter van die toernooi Shoes Mahono Top-doelskieter Kgotso Motloheloa (Bloemfontein Celtic) Doelwagter van die toernooi Glen Baadjies (Mamelodi Sundowns) Bestuurder van die toernooi (Cassiem Adams Award) Andre Peter (Ajax Cape Town) Coach van die toernooi Owen Sutton (Highlands Park) Mees belowende amateurspan Silver Spurs Span van die toernooi Highlands Park Speler van die toernooi Thapelo Mokomele (Mamelodi Sundowns)