LAAS week se episode van Maak My Famous het gekook en dié week beloof om net so warm te wees. Vanaand gaan nog 12 finaliste dit uitspook om deur te dring tot die volgende ronde van hierdie splinternuwe talentsoek-program deur kykNET. Daar sal slegs een van die deelnemers in elke kategorie deur gaan. In die mannesang-kategorie gaan ons bekoor word deur Damian (Kraaifontein), Jesmoné (Cloetesville) en Marco (Alberton). Die dames in die vrousang-kategorie is; Bernice (Swartruggens), Chaundré (Mitchells Plain) en Kaylin (Bredasdorp). Die rappers Goldstone (Durban), Lee Anigma (Maitland) en Frontline Soldiers (Uitenhage, gaan kyk wie die beste bars het. En in die speciality-kategorie gaan The Unknown (Ocean View), Jacques en Nicole (Potchefstroom) en Boeta B (PE) baklei vir ’n plek in die volgende ronde. Onse eie Emo Adams bied dié talent show aan en die pragtige, bekroonde sangeres Tarryn Lamb is reg langs sy sy. Maak seker jy is 20:00 ingeskakel op kykNET  (21:00 op kykNET en kie) om dié talent van nader te beskou.