WAISAKE Naholo se kanse om in vanjaar se World Cup vir die All Blacks in Japan uit te draf, is in die gedrang. Dit kom nadat die All Black-vleuel vandeesweek ’n kniebesering op die oefenveld opgedoen het. Hy gaan tot ses weke buite aksie wees. Die 27-jarige was ’n lid van die All Black-groep wat die World Cup in 2015 in Engeland gewen het. Hy het Dinsdag ’n skandering gehad wat bevestig het dat ’n ligament in sy knie geskeur is. Oortuig Naholo het die All Blacks in 26 toetse verteenwoordig. Hy sal na verwagting eers middel Mei weer kan speel. Dit gee hom net vier games om die All Black coach, Steve Hansen, te oortuig van sy fiksheid. Benewens Naholo is Liam Squire (knie) en Sam Cane (nek) ook op die krukkelys. Kieran Read (kaptein) was Saterdag terug ná ’n besering, maar is in die game weer beseer.