‘n Verdagte is vroeër vandag deur Metrorail gearresteer vir kwaadwillige skade aan eiendom. Dit hou verband met twee treine wat Sondagmiddag op Kaapstasie gebrand het. Lt. kol. Andre Traut, polisiewoordvoerder, bevestig: “Die 30-jarige van Khayelitsha is in polisie aanhouding. “Kringtelevisie beeldmateriaal is gebruik om die verdagte te identifiseer. Hy sal na verwagting in die Kaapstadse Landdroshof verskyn, sodra hy aangekla is.” Die polisie sê die moontlikheid van nog arrestasies word nie uitgesluit nie.  