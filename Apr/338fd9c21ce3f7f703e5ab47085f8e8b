AMERIKA se eendagkrieketspan het uiteindelik internasionale status gekry – ná 54 jaar! Dis nadat die VSA ’n posisie onder die topvier-spanne behaal het in die Internasionale Krieketraad se World Cricket League se tweede afdeling. Amerika het Hongkong met 84 lopies geklop in die kwalifiseringsreeks vir die T20-Wêreldbeker in Windhoek, Namibië. Xavier Marshall, wat sewe toetse vir die Wes-Indiese Eilande gespeel het, het ’n honderdtal geslaan vir sy nuwe VSA-span. Amerika se enigste vorige ervaring op internasionale vlak was toe hy in 2004 by die Champions Trophy betrokke was. Die Yanks kan nou kwalifiseer vir die 2023-Wêreld­beker in Indië. – BBC