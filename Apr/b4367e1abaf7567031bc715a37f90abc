Duisende pendelaars was vanoggend gestrand weens betogings waar die hoofpaaie geteiken is. Die protes douvoordag in Khayelitsha en Lwandle naby die Strand begin, toe die N2 op die Broadlands, Spine, Mew Way en Baden Powell hoofweë met brandende tyres afgespers is. Vanoggend se betogings in Khayelitsha is deel van #KhayelitshaTotalShutdown veltog, teen hoë watertariewe en die omstrede blou watermeters. In Lwandle hou die protes verband met grondbesettings. Die twee MyCiti-busroetes uit Khayelitsha is om veiligheidsredes tot verdere kennis gestaak. Dit het duisende pendelaars by die busstop laat omdraai. Bronwen Dyke-Beyer, 'n woordvoerder vir Golden Arrow, bevestig hul busdiens uit Khayelitsha is ook weens veiligheidsredes gestaak. Intussen sê 'n woordvoerder van die Stad Kaapstadse veerkeersdienste,Maxine Bezuidenhout: “Al die hoofpaaie uit Khayelitsha is weens die betogings gesluit.” Die Stad Kaapstad se monitor tans die situasie in Khayelitsha. Dit kom nadat hy sy MyCiti-busdiens weens gewelddadige betogings moes staak. Felicity Purchase, burgemeesterskomiteelid vir vervoer, bevestig die MyCiti-busroetes D01 en D02 uit Khayelitsha is om veiligheidsredes gestaak. “Ons monitor die situasie en die diens in Khayelitsha sal hervat word sodra vasgestel is dat dit veilig is in die area. “Die D03 en D04 busroete tussen Mitchells Plain en die Civic Centre in Kaapstad is steeds operasioneel.” Intussen doen ‘n WhatsApp VoiceNote en boodskap, wat glo van misdaadintelligensie is, die rondte. Die boodskappe waarsku dat daar geen openbare vervoer gaan wees nie en almal moet seker maak hulle is voor 3uur vanmiddag uit die Kaapse middestad. Richard Bosman, uitvoerende direkteur van veiligheid en sekuriteit van die Stad Kaapstad, sê "Dit is #fakenews en NIE WAAR NIE!"  #N2protes1) N2 Somerset-Wes bly gesluit. 2) N2 Mew Way incoming is ook toe weens die protesaksie en brand van tyres op die hoofweg. pic.twitter.com/PWBcyQ5l1t