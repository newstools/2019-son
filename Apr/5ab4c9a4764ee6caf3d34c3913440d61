’N VROUE-BEWAARDER is in ’n tronk in Aliwal-Noord vermoor en nog een verkrag toe ’n gevangene hulle hostage gehou het. Sam Makhele, ’n polisiewoordvoerder, sê die voorval het Vrydagmiddag in die Goedemoed-tronk gebeur toe ’n 37-jarige inmate die twee vroue aangeval het. Die inmate was glo besig met skoonmaakpligte toe hy die twee bewaarders in ’n kantoor gedwing en homself daarbinne saam met hulle toegesluit het. Oopgekry Makhele sê die tronkowerhede het wetstoepassers, insluitend die polisie, ingeroep. Nadat hulle uiteindelik die kantoor oopgekry het, het hulle die 35-jarige bewaarder se lyk ontdek. Die gevangene het vermoedelik ook die ander bewaarder verkrag. Die polisie het die inmate weggeneem en hy is in polisie-aanhouding. Hy sal aangekla word van moord en verkragting.