DIE Madibaz sukkel nog om beheer te neem van die Derde Liga, al het die voorloper, PE Sundowns, gelykop gespeel. FC Winners het met 2-2 gelykop gespeel teen PE Sundowns, maar die Madibaz het die kans om die eerste plek in te neem, laat glip toe hulle ook met 2-2 gelykop gespeel het teen Major Chiefs. Die Madibaz is net een punt agter PE Sundowns, wat 37 ligapunte ná 21 wedstryde het. Die Madibaz se troefkaart is dat hulle een minder wedstryd as Sundowns gespeel het. Gelukkig vir Sundowns en die Madibaz het Camper United en Stinging Bees, wat in die derde en vierde plek op die puntelys is, ook gelykop gespeel. Die Madibaz en Sundowns moet dus hulle sokkies optrek as hulle nie op die punteleer ingehaal wil word nie. Derde Liga-uitslae: Bush Bucks 1, Stinging Bees 1; Camper United 2, Sibanye Colts FC 2; Golden Aces 2, Motherwell Academy 0; Young Teenagers 1, School of Excellence FC 2; Despatch­ Pioneers FC 2, Roaring Tigers 4; Major Chiefs 2, Ma- dibaz?2; FC Winners 2, PE Sundowns 2.