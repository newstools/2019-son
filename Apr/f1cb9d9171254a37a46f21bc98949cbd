SOLANGE gaan nie in haar ousus se voetspore volg nie. Die organiseerders van die gewilde Coachella-fees het die naweek aangekondig die “Don’t Touch My Hair”-sangeres tree nie meer by die gewilde musiekfees in Kalifornië op nie. Die fees het op sy amptelike Twitter-rekening ge-post: “Weens groot produksie-vertragings gaan Solange nie meer by dié jaar se fees perform nie.” Moerig Dis nogal hartseer, want laas jaar het Solange se sus, Beyoncé, by Coachella opgetree en Queen B het so ’n amazing performance gelewer dat die fees sommer Beychella gedoop is. Ek kan verstaan dat fans moerig is, want die nuus kom ’n skamele week voordat die fees, wat oor twee naweke strek, in die Suide van Kalifornië begin. Dis darem nie al doom en gloom nie. Daai kleine meisie met die groot ponytail, Ariana Grande, Childish Gambino, Tame Impala en die super chic Janelle Monae is van die groot name wat by die fees gaan optree.