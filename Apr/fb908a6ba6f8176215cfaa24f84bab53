DIE Wes-Kaapse departement van gesondheid en die organisasie ChildSafe het ’n Paas-veldtog begin wat gemik is op kinders en hoe om noodsentrums reg te gebruik. Prof. Sebastian van As, hoof van trauma by die Rooi Kruis-kinderhospitaal, sê grootmense, ouers en voogde, laat die kinders in die steek, veral kinders onder die ouderdom van ses jaar. Volgens Van As is pad­ongelukke, verdrinkings en brande die grootste drie killers van kinders. “Die Paasvakansie kan ’n feestelike én ’n stresvolle tyd wees,” sê Van As. Die gesondheidsdepartement en ChildSafe gee ’n paar wenke hoe om kinders veilig te hou dié Paastyd: Die Paasnaweek gaan dikwels gepaard met meer aktiwiteite en ongewone getalle motors op die paaie. “Ons wil die veiligheid van kinders tydens reise in hierdie tydperk beklemtoon. “Ek wil ouers aanmoedig om hulle deel te doen om te verseker dat hulle kinders veilig vasgegordel is wanneer hulle reis,” het dr. Nomafrench Mbombo, Wes-Kaapse minister van gesondheid, gesê. “Die publiek kan die departement help om die druk wat by noodsentrums ervaar word te verlig. “Kliënte met nie-dringende en nie-lewensgevaarlike beserings of siektes kan hulle plaaslike primêregesondheidsorg-fasiliteit besoek, soos ’n 24-uur-gemeenskapsgesondheidsentrum of kliniek waar hulle vinniger gehelp kan word,” sê sy.