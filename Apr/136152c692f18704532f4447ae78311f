VIER mans verskyn vandag in die Strand se landdroshof weens roof. Abubakar Jacobs (57), Ismael Jacobs (44) en Jawfeew Damon (22) van Kaapstad staan saam met Graigh Ruiters (22) van Broadlands Park in die Strand tereg op aanklagte van roof. Die saak hou verband met ’n rooftog op 25 Maart by die pub Meltz in Gordonsbaai. Dié aand is verskeie mense van hulle motorsleutels, selfoon, juweliersware en geld beroof. Ruiters is uit op borgtog van R500. – Ian Baard