NEW Mission Road in Westville was gisteroggend ’n oorlogsone toe onder meer voertuie en los tyres aan die brand gesteek is. Kapt. André Beetge, ’n polisiewoordvoerder, sê die drama het om 05:00 begin toe sowat 100 woedende inwoners van Westville en KwaDwesi Mission Road geblock het. Volgens hom is twee voertuie in die proses aan die brand gesteek. Teen omstreeks 06:30 was die bus en bakkie heeltemal uitgebrand. Son verneem dié bus behoort aan die Algoa-busdiens en gemeenskapslede het vanuit die bosse klippe na die bus geslinger. Ingegryp Volgens Beetge het die protestors in die straat saamgedrom en plakkate omhoog gehou. Beetge sê gisteroggend die protest hou verband met dienslewering. Volgens Beetge het die openbare-orde-polisie (Pops) toe ingegryp. Volgens Beetge het lede van dié eenheid die skare teen 09:00 uiteen gejaag nadat woedende protestors aangehou het daarmee om brandende tyres in die straat te gooi. Beetge sê daar was geen beserings nie en niemand is nog in verband met die voorval in hegtenis geneem nie. Teen gistermiddag vroeg was die situasie geruime tyd reeds onder beheer. Dienslewering Volgens Beetge patrolleer Pops se ouens nietemin nog steeds die area. Son verneem by ’n ingeligte ’n munisipale verteenwoordiger was veronderstel om – ná afloop van dié week se council meeting – met die inwoners oor die swak dienslewering te vergader. Die persoon sê omdat daar toe niemand opgedaag het om met die inwoners te vergader nie, het die gemeenskap oproerig begin raak.