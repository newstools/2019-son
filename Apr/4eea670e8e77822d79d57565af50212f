’N MAN van Nyanga wat na bewering drie mense doodgeskiet en nog drie gewond het, hoor Maandag sy lot. Waarnemende regter Mo­kgoatji Josiah Dolamo het gister begin met die uitspraak in die saak teen Phelo Mtala. Die staat voer aan Mtala het Mthetheleli Mkanda in Mei 2016 verskeie kere in sy huis geskiet. Mkanda het die voorval oorleef. Verder het Mtala glo op 22 Oktober 2016 op Sizwe Madinga in ’n straat geskiet. Madinga het weggekom, maar Mtala en sy vriend het hom agternagesit. By Madinga se ouerhuis het hy Madinga se ma met ’n vuurwapen gedreig. Toe sy in die huis in hardloop, het hy haar glo geskiet. Anga Dekeni is dieselfde dag doodgeskiet. Die staat voer aan Mtala en sy brasse het Dekeni in sy huis doodgeskiet. Mtala staan ook tereg op die moord op Solethu Nongenzi, wat op 29 Oktober 2016 geskiet is. Kar Hy was glo besig om skoon te maak toe Mtala en twee ouens by sy huis toeslaan. Mzimasi Majelimane is op 30 Oktober 2016 in sy kar doodgeskiet. Mtala staan ook tereg op dié klag. Die saak duur Maandag voort.