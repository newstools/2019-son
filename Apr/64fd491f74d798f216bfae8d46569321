BENNI McCarthy sê sy Cape Town City-troepe het een­voudig onder druk gevou teen Kaizer Chiefs. Dit was Sondag in die dié spanne se kwarteind­wedstryd om die Nedbank Cup. Chiefs het dié kragmeting met 2-0 in ’n stampvol Mbombela-stadion in Nelspruit gewen. McCarthy het geen doekies omgedraai oor sy span se beperkinge nie. En daar is ook geen ruskans vir die Citizens nie. Die Kapenaars berei nou voor vir hulle Premiersokkerliga (PSL)-wedstryd teen Gold­en Arrows in die Sugar Ray Xulu-stadion in Durban. McCarthy meen Chiefs het hulle game plan baie goed uitgevoer. En: “Die Chiefs-ondersteuners, wat by hordes opgedaag het, was soos ’n ekstra speler op die veld. “Ek dink die atmosfeer het ons geknak. ’n Mens speel letterlik teen 12 spelers. Foute “Ons kon dit eenvoudig net nie hanteer nie en gevolglik kon ons net nie ons A-plan volg nie. “Ons het gevolglik ook begin foute maak, en ons spel het hulle sodoende begin pas. “Dit het meegebring dat ons dinge begin doen het wat geensins deel van ons game plan was nie.” Dis uit eerbied vir die afsterwe van die Free State Star-speler Sinethemba Jantjie. Hy is gisteroggend in ’n motorongeluk oorlede. Die PSL-owerheid sê in ’n verklaring die oomblik van stilte sal tot Sondag geldig wees voor alle PSL-, Nasio­nale Eerste Liga (NFD)- en MultiChoice Diski Shield-wedstryde. Die ongeluk het glo omstreeks 06:00 in Bethlehem in die Vrystaat plaasgevind.