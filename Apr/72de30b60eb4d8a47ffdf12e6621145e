HOEWEL die Madibaz ’n goeie oorwinning behaal het in die wedloop om die Derde Liga-titel, sukkel hulle steeds om PE Sundowns te vang. Die Madibaz het Young Teenagers Vrydag oud laat lyk met ’n oorwinning van 5-2. Ongelukkig was die Madibaz ’n dag later dalk oorgerus toe hulle met 1-1 gelykop gespeel het teen Highland Spurs. Nadat PE Sundowns Saterdag en Sondag oorwinnings behaal het, het hulle weer weggetrek van die Madibaz. Rug Die Madibaz is dus steeds in die tweede plek, maar is nou drie punte agter Sundowns. Die Madibaz het wel een wedstryd minder gespeel as Sundowns, wat 23 games­ agter die rug het. Die komende week is daar weer hope aksie met wedstryde van Vrydag tot Sondag. So, hou die tellings maar dop om te sien of dinge in die titel-wedloop verander. VRYDAG se uitslae: Madibaz 5, Young Teenagers 2; Amarhamba United 0, School of Excellence 1. SATERDAG se uitslae: Highland Spurs 1, Madibaz 1; Golden Aces 2, Major Chiefs 1; Camper United 1, Roaring Tigers FC 0; Bush Bucks 4, Sibanye Colts 1; Young Teenagers 0, Stinging Bees 3; FC Winners 0, Motherwell Academy 3; Despatch Pioneers 1, PE Sundowns 2. SONDAG se uitslae: FC Winners 2, Despatch Pioneers 0; Golden Aces 1, Camper United 1; Highland Spurs FC 1, Bush Bucks 1; PE Sundowns 4, Sibanye Colts 2; Major Chiefs 3, School of Excellence 0; Roaring Tigers FC 1, Amarhamba United 1.