TRYING Stars se rugbyspan het vir ’n enorme verrassing in die Oostelike Provinsie se Superliga gesorg. Die Stars het Gardens, van Uitenhage, Saterdag in Alexandria met 11-10 geklop. Teen rustyd was die tuisspan met 6-3 voor. Skrums Gardens het die wedstryd as die groot gunsteling begin, maar is gou daaraan herinner dat dit vir ’n besoekende span nooit maklik is om in Alexandria te wen nie. Dit was ’n fisieke wedstryd wat teen ’n vinnige tempo beslis is. In die skrums was daar min tussen die spanne te kies, maar Stars het in die lynstane die botoon gevoer. Stars se rekening is vroeg geopen. Hul skrumskakel, Kelvano King, het ’n strafdoel aangeteken. Gardens het sake gelyk gemaak met ’n strafdoel deur hulle losskakel, Ruben de Vos, maar King het net voor rustyd sy tweede strafdoel behaal. In die tweede helfte het Gardens die eerste keer in die wedstryd die voortou geneem. Hulle binne­senter, Kwezi Zinto, het ná ’n breekslag deur De Vos gaan druk. De Vos se doelskop het Gardens met 10-6 laat voorloop. Toe was daar nog 25 minute speeltyd oor. Stars se jong senter, Sihle Mendile, het die wendrie daarna gedruk. Die Brumbies het dié wedstryd sleg begin, maar in die tweede helfte baie goed teruggeveg. Die besoekers was teen rustyd met 14-3 voor. In die tweede helfte het die Brumbies se gevaarlike agterlyn met meer selfvertroue begin aanval. Toe die speeltyd byna verstreke was, was Star of Hope met 26-23 voor. Die Brumbies se aanvalle is beloon met ’n strafdrie, wat ook die wendrie was. Doodsnikke ’n Skepdoel in die doodsnikke van die wedstryd het Progress ’n sege van 13-12 oor Kruisfontein United besorg. Die uitslae is: PE Polisie 35, Aberdeen 24; Trying Stars 11, Gardens 10; Brumbies 30, Star of Hope 26; Progress 13, Kruisfontein 12.