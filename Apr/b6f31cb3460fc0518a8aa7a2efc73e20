DIE Boy van die Bo-Kaap gaan julle behoorlik laat dans by die Suidoosterfees. Die sanger en regisseur Mujahid George het verlede jaar in China, Hongkong en Thailand perform. George sê: “Die ervaring was ongelooflik en dit sal vir altyd een van die hoogtepunte in my sangloopbaan bly.” Die vertoning by die fees gaan baie spesiaal wees, want die sanger bring hulde aan Miriam Makeba, Zayn Adam en Joseph Gabriel. George is bekend vir sy energie en warm persoonlikheid op die verhoog, so maak gereed vir ’n vertoning wat jou lank sal bybly. George is ook die brand-ambassadeur by die Rooi Kruis-kinderhospitaal, aangesien kinders hom baie na aan die hart lê. Die sanger het die verhoog reeds met verskeie bekende kunstenaars, soos All-4-One, Celine Dion asook Malaysian Idol se Jaclyn Victor gedeel. Die vertoning vind vandag (vanaf 17:15) by die Artscape Festival se piazza-tent plaas en dis gratis.