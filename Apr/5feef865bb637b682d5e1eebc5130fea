’N BESTUURDER en vyf werkers het beserings opgedoen toe hulle vroeër vandeesweek in ’n gewelddadige diensleweringsprotes beland het. New Mission Road in Westville in die Baai was Dinsdagoggend vroeg in chaos gedompel toe oproerige inwoners tyres gebrand en voertuie uitgebrand het. Kapt. André Beetge, ’n polisiewoordvoerder, het vroeër gesê lede van die polisie se openbare orde-eenheid het die crowd omstreeks 09:00 uiteengejaag. Omstreeks 18:00 op dié dag was Graeme Woodhead – van iets in die 50’s – vanaf Despatch op pad terug na die Baai toe hy midde-in die protes beland. Woodhead werk vir Techni Construction as ’n terreinbestuurder. Sameera Lorgat, ’n veiligheidsbeampte by Techni Construction, sê Woodhead het beheer oor sy bakkie verloor toe die voertuig met klippe bestook en oor nog klippe en ander items ry wat in die pad gelê het. Vasgejaag Volgens Lorgat het Woodhead se bakkie die pad verlaat toe hy wou probeer wegkom. Sy bakkie het toe vasgejaag in ’n ander voertuig wat vroeër die dag deur betogers uitgebrand is. Lorgat sê verder altesame vyf werkers was ook ten tyde van die ongeluk saam met Woodhead in die bakkie. Vier van die werkers het agter-op die bakkie gesit. Die bakkie se canopy was op. Die ander werker het voor in die bakkie by Woodhead gesit. Lorgat sê die werkers is ook beseer en is – soos Woodhead – na die Life St. George’s Hospitaal geneem. Volgens Lorgat is Woodhead vir twee weke afgeboek. Lorgat sê Woodhead het in dié stadium nog baie pyn. Kapt. André Beetge, ’n polisiewoordvoerder, sê daar is nog niemand in verband met die voorvalle in hegtenis geneem nie.