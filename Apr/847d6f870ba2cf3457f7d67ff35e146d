DIE aktrise wat gekies is om prinses Diana te speel in The Crown, gaan later vanjaar in ’n ander drama Mej. Suid-Afrika speel. Die Britse groentjie Emma Corrin gaan die rol van prins Charles se gedoemde vrou in dié Netflix-reeks vertolk. Ek lees op The Juice sy het al ’n rolletjie in die PBS-reeks Grantchester gehad, en gaan binnekort in die TV-program Pennyworthen die fliek Misbehaviour te sien wees. Laasgenoemde is ’n historiese drama oor lede van die women’s liberation movement wat in 1970 die Miss World beauty pageant probeer ontwrig het. Daarin speel sy Jil­lian Jessup, wat in 1970 Mej. Suid-Afrika was. Emma het Dinsdag gesê dis vir haar ’n eer om deel te wees van The Crown. Sy beskou Diana, wat in 1997 dood is, steeds as ’n ikoon wat mense inspireer. Peter Morgan, wat die reeks geskep het, dink Emma het Diana se jeugdige onskuld en skoonheid. Sy het ook die vermoë om te wys hoe die onbekende tiener in die koningin van harte verander het. Emma gaan van die vierde reeks af in The Crownte sien wees. Die derde reeks sal na verwagting vanjaar uitgereik, word, maar dis nog nie bekend presies wanneer nie.