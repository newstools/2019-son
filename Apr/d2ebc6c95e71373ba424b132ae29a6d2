AMBER Rose is swanger met haar tweede baba. Die Amerikaanse model het in ’n post op Instagram aan haar 18,7 miljoen followers gesê dat sy swanger is met haar berk, Alexander “AE” Edwards, se bloedjie. Amber het alreeds ’n sesjarige seun, Sebastian Taylor Thomaz, by die rapper Wiz Khalifa. Die model het op haar Instagram ’n foto gelaai van waar sy in ’n hospitaalbed lê terwyl ’n ultrasound scan op die verwagtende mammie gedoen word. Die 35-jarige skryf in die post: “Ek en AE is super­opgewonde om aan te kondig dat ons ’n sweet klein seuntjie op pad het. “Sebastian is so bly dat hy ouboeta kan wees.”