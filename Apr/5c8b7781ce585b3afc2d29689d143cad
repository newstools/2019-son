TWEE mense is Donderdagoggend tydens 'n betoging oor dienslewering in Caledon deur die polisie doodgeskiet. Moses Dlamini, woordvoerder van die Onafhanklike Polisie-ondersoekdirektoraat (OPOD), het aan News24 gesê hul ondersoekers is oppad na die toneel. “Sodra ons onderhoude met getuies gehad het, sal ons kan vasstel wat gebeur het,” sê Dlamini. Lt. Kol. Andre Traut, ‘n polisiewoordvoerder, sê polisielede is steeds op die toneel. - News24  