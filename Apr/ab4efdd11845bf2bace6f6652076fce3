DIE een oomblik druk Metrorail se kassiere nog kaartjies. Die volgende oomblik ploeg ’n couple met hulle kar tot binne-in die ticket box en is die kantoortjie in ’n oogknip vernietig. Dié voorval het Sondagmiddag by die Kraaifontein-stasie plaasgevind. Volgens een van die werkers, wat anoniem wil bly, was ’n man besig om sy vrou te leer bestuur toe die kar deur die gebou se muur bars. Gister kon Metrorail daar nie enige maand- of weekkaartjies verkoop nie omdat al sy toerusting daar beskadig is. Kaartjies vir ’n dagrit is wel gedruk. Die werker vertel: “Ek was nie hier nie, maar ek verstaan die ou het sy vrou geleer ry toe sy met ’n spoed in die kantoor inry. Al die toerusting is buite werking. “Dit is na ons hoofkantore in die Kaap geneem.” Riana Scott van Metro­rail het aan Son bevestig niemand is in die voorval beseer nie. Scott het gesê: “Die ticket box is voorlopig gesluit en kaartjies word met ’n portable masjientjie gedruk. “Die kontrakteurs was op die site om die skade te bepaal en om te sien wat reggemaak moet word.”