DIE staat het gister sterk op selfoonrekeninge gesteun in die verhoor van ’n cop wat na bewering sy vrou, ook ’n cop, laat vermoor het. Mlungisi Tsitsi, ’n cop by die Motherwell-polisie­stasie, staan saam met Thembani Rorwana, Msi­ndisi Bhebhula, Ndiphe Soqokomashe, Sicelo Mbanga en Ayanda Nyumka tereg. Ontken Tsitsi het die mans na bewering gehuur om sy vervreemde vrou, Nomatha­msanqa Mtwesi, te vermoor. Sy is op 12 November 2015 in Motherwell dood. Die beskuldigdes ontken skuld op die klagte van sameswering om moord te pleeg, moord, die onwettige besit van ’n vuurwapen en die onwettige besit van ammu­nisie. Adv. Marius Stander, die staatsaanklaer, het gister in sy slotbetoë gesê Tsitsi was wel betrokke by die moord, maar volgens hom (Tsitsi) was hy was nie op die moordtoneel nie. Volgens Stander het Bhe­bhula gesê hy was nie die skieter nie, hy het bloot die skieters vervoer. Gegewe Bhebhula se foon billing is dit volgens Stander duidelik hy het die skieters vervoer. Die billing wys hy het die oggend van die moord tot by Rorwana se huis getravel om die skieters te gaan oplaai. Hierna het hy na Zwide se polisiestasie gery om Mtwesi van haar werkplek te agtervolg. Die volgende bestemming was die crime­ scene. Die billing wys voorts Bhebhula het die skieters ná die moord teruggeneem na Rorwana se huis. Volgens Stander is Rorwana die kingpin in die moord. Hy het die moord gefasiliteer – die skieters is by sy huis opgelaai en teruggeneem daarheen. Stander het gesê as ’n mens na die foonrekords kyk, kan jy sien die oggend voor die moord was daar gereeld kommuni­kasie tussen Rorwana en Bhebhula, Rorwana en Mbanga (die eerste vermeende skieter), en Rorwana en Nyumka (die tweede vermeende skieter). Volgens die aanklaer was Soqokomashe die swakste getuie wat hy nog ooit kruis­ondervra het. Stander het die hof gevra om sy getuienis te verwerp. Volgens hom is dit die staat se saak dat Soqoko­mashe kort voor die moord vir Tsitsi ’n Cell C-selfoon gegee het. Stander het aan die hof gesê Soqokomashe ontken dit en hou vol ene Mchana het dié Cell C-foon gebruik. Mchana is ’n dag ná die moord op Mtwesi oorlede. Volgens Stander het Mchana sy eie selfoon gehad en was Mchana se nommer op Soqokomashe se selfoon gesave. Stander het gesê van die dag ná Mtwesi se moord is die Cell C-foon nooit weer gebruik nie. Hy het verklaar dis weens die moord dat dié selfoon toe nooit weer gebruik is nie. Volgens Stander was dit Soqokomashe se job om die moordplan in werking te stel. Om dié rede het hy per selfoon met Mbanga en Nyumka gekommunikeer. Stander het gesê as ’n mens na die beskuldigdes se selfoonrekords kyk, kan jy sien hulle het dikwels gekommunikeer. Hy het daarop gewys dat kommuni­kasie tussen Ro­rwana en Mbanga altyd gevolg is deur kommunikasie tussen Mbanga en Nyumka. Volgens Stander is die staat se saak onbetwisbaar. Hy het bygevoeg die beskuldigdes het reg van die begin af geweet wat die saak teen hulle is. Dien Stander het ook gesê hulle het geweet die staat maak staat op selfoon evidence en dít is hoekom hulle besluit het om niks aan die hof te verduidelik nie. Die saak dien voor regter Irma Schoeman.