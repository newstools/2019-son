KIM Kardashian weet al klaar wat sy haar jongste gaan noem... Dié vrou van Kanye West en haar susters Kourtney en Khloé was Maandag in Jimmy Kimmel Live! Die aanbieder het toe vir Kim gevra wat haar baba, wat via surrogaatmoeder gebore gaan word, se naam gaan wees, en of Kanye enige insette oor babaname gee. Die realiteitster het toe verduidelik hoe hulle gereeld name vir hul kinders uitsoek. Kim het toe gesê dat die kies van babaname ’n family affair is. “Ek vat beslis ’n family survey. Maar dit is gewoonlik nadat die baba gebore is, dan probeer ons uitfigure soos wie die baba lyk. “My babas is gewoonlik drie of vier dae sonder name totdat ek voel die naam connect.” Maar dié keer is dit anders, want haar klong het reeds ’n naam. Volgens Kim het sy ook deur Armenian name gegaan, maar nie een het vir haar uitgestaan nie. “Ek het eerlik gedink om hom Rob te noem. Soos my broer. Maar dan is dit soos North, Saint, Chicago, Rob. Maar ek hou regtig baie daarvan.” Ons kyk maar met watter naam Kim dié keer kom.