ADELE en haar manlief is ook nou op pad skeihof toe. ’n Rep van die “He Won’t Go”-sangeres sê in ’n verklaring sy en Simon Konecki se paadjies skei ná net drie jaar van getroude lewe. Die tweetjies het ’n seun, Angelo Adkins (6). Volgens Sky News was die verklaring kort en saaklik met geen juicy details daarin nie. “Adele en haar partner is uitmekaar. Hulle is toegewy daaraan om hulle seun saam groot te maak. “Soos altyd vra hulle om privaatheid. Daar gaan geen verdere kommentaar wees nie.” In 2012, nadat die paartjie net ’n jaar saam was, het die bekroonde sangeres die lewe aan hulle babaseun geskenk. Sedertien het die tweetjies daarin geslaag om hulle verhouding redelik privaat te hou. Daar was nie eens baie media coverage oor hulle troue of huwelik nie. Adele se man is ’n charity-entrepreneur en het glo met ’n huis uit die huwelik gestap as deel van hulle skei-ooreenkoms. Adele se fans is in hulle noppies oor die egskeiding, want hulle meen met al die heartbreak gaan die ster nou nuwe musiek optower.