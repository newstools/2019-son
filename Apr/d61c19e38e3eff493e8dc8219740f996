’N VERSTANDELIK gestremde meisie (13) wat glo in ’n huwelik met ’n ou man geforce is, is gister nog aan kruisondervraging onderwerp. Twee van die drie beskuldigdes is ’n oom en antie van die meisie wat die mental age van ’n negejarige het. Die beskuldigdes is 61, 62 en 63 jaar oud. Al drie is tans uit op bail. Hulle staan tereg op klagte van mensehandel en verkragting. Tussen November 2016 en Januarie 2017 het die man en die meisie saam gewoon en hy het verskeie kere – sonder haar toestemming – met haar seks gehad. Luidens die klagstaat het die meisie by haar oom in KwaZulu-Natal gaan woon nadat haar ma op 21 Junie 2012 oorlede is. Sy het gister onder kruisondervraging getuig haar antie se dogter het kort voor die voorval voorgestel dat sy by haar in Bizana in die Oos-Kaap moet kom woon. Volgens haar het die antie se dogter eers die voorstel met haar bespreek. “Ek was tevrede daarmee, het sy getuig.” Die meisie sê sy het toe eers vir haar antie gesê om haar uncle te vra of sy Bizana toe kan gaan. Volgens die meisie het sy toe ingestem om Bizana toe te gaan. Die meisie sê sy is Bizana toe omdat daar nie meisies van haar ouderdom is waar haar antie en oom woon nie. Daar is wel by die dogter. Volgens die meisie het sy begin menstrueer toe sy by haar antie se dogter begin woon het. Bygestaan Sy sê toe sy die bloed die eerste keer sien, was sy geskok. Die meisie sê sy het egter niks aan die antie se dogter gesê nie. Sy getuig nadat die dogter uitgevind het sy het begin menstrueer, het sy haar baie mooi bygestaan. Volgens die meisie het sy ’n oop verhouding met die antie se dogter gehad. Die meisie getuig toe sy saam met haar antie en oom gewoon het, was sy in gr. 4. Sy sê toe sy Bizana toe trek, is sy aangesê sy is te oud vir gr. 4 en moet eerder gr. 5 toe gaan. Volgens die meisie het sy die skool in die middel van gr. 6 verlaat. Probleem Sy sê sy het nietemin vir gr. 7 ingeskryf. Volgens haar het sy net die vierde kwartaal van gr. 7 geslaag weens die “probleem” wat sy gehad het. Die meisie is nou al in gr. 8. Die saak dien voor regter Glen Goosen. Adv. Zelda Swanepoel kla aan.