Linda Barnard Naudé skryf met verwysing na Lynette Francis se rubriek: Moenie stem wat jy dink nie, stem vir wat jy met oortuiging weet. Ek kyk om my en sien en hoor net leë beloftes. Ek sien moord en roof. Misdaad! Die misdadigers het meer regte en word beter behandel as die wetsgehoorsames. Hulle het TV’s, kan in die tronk studeer en het ’n warm bed en genoeg kos. Die hoës se huise is paleise en hul sake is stewig. Intussen vergaan alles en haat word aangeblaas. Hulle praat van armoede, terwyl hulle in weelde leef. So, waarvoor stem ons? Nee, ek weet nie ... Kan ek nie stem nie en ná die tyd kla? Gaan ek R100, ’n T-shirt of ’n sak meel gegee word vir my stem en ek bepaal my eie ellende? Ons almal weet al alles wat gesê word, is net leë beloftes. Kyk maar om jou en kyk baie mooi ...