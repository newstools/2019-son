ONS gaan nog lank wag voordat J-Rod voor die kansel gaan staan. Hoewel Jennifer Lopez en haar verloofde, Alex Rodriguez, halsoorkop verlief is, is hulle nie haastig om te trou nie. Ek sien op Entertainment Tonight het die aktrise en sangeres ’n update gegee oor haar en die voormalige professionele baseball-speler. Sy het laat val dat hulle nog glad nie begin het met die beplanning van hulle troue nie. “Ons het net verloof geraak en dadelik daarna weggespring met ons elkeen se werk, en ons gaan die res van die jaar nog werk. So, ek weet nie wat gaan gebeur nie. “Ons het nog nie besluit of ons dit êrens gaan insqueeze nie en of ons eerder gaan wag nie. “Ek weet eerlikwaar nie. Ek jok nou regtig nie vir julle nie.” Die tweetjies is al langer as twee jaar saam en het op 9 Maart verloof gegeraak.