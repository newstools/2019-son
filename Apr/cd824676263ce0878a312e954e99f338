YEEZY gaan kerk bring na die Coachella Valley Music and Arts Festival in Indio, Kalifornië. Kanye West en sy kerkkoor het ’n gig op dié gewilde fees in die Colorado-woestyn losgeslaan. En dít nogal in die komende Paas­naweek. Ek sien op The Juice Yeezy en sy mense gaan 09:00 op 21 April ’n spesiale opvoering daar doen. Nuus Kanye en sy koor sal darem nie ál highlight van die Coachella wees nie. Vername musikante soos Childish Gambino, Tame Impala en daai klein meisie met die groot ponytail Ariana Grande is van die main acts. Kanye het die nuus aan sy kerkkoor gedurende ’n vlug bekend­ gemaak. Die lidmate in hulle wit uit­rustings was glo in die wolke toe hulle dié blye boodskap ontvang het. Ek sê dit weer: Julle kan maar sê Kanye is ’n malletjie, maar die man is beslis ’n musiekgenie­! Gaan luister maar net na die musiek wat hulle elke Sondag aanmekaarslaan. Hierdie week het hulle Yeezy se hit “Otis” met ’n hele­ orkes en koor uitgevoer, en die execution daarvan is ge­niaal! Een ding is seker, dié Coachella gaan ’n hit wees!