DIE Britse premier, Theresa May, het die Europese Unie (EU) Vrydag gevra om Brittanje se onttrekking aan die EU tot 30 Junie uit te stel, maar sy wil die verlenging vroeër beëindig as die parlement haar Brexit-ooreenkoms goedkeur. May het aan Donald Tusk, president van die EU-raad, geskryf: “Brittanje stel voor die uitstel moet op 30 Junie eindig. As die partye die ooreenkoms voor dié datum kan bekragtig, stel die regering voor die periode word vroeër beëindig.” Tusk het aan AFP gesê hy stel voor Brexit moet met tot ’n jaar uitgestel word, hangende die parlement se goedkeuring.