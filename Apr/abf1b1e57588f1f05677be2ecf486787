DIE bendeskietery in Bonteheuwel het die naweek weer opgevlam nadat twee dikdinge van verskillende bendes afgehaal is. In die jongste voorval is ’n vermeende leier van die Junky Funky-bende Sondagaand in ’n drive-by shoot­ing vol lood gepomp. Adam Brown (44) is om en by 21:45 in Rooihoutweg 15 keer in die gesig geskiet. Brown is op die toneel dood. Terwyl ’n silwer Toyota Etios stadig verby hom gery het, het die insittendes op hom losgebrand. Hulle het daarna van die toneel weggejaag. Volgens inwoners hou die skietvoorval verband met die skietery Saterdagaand op Vryheidsdag waarin ’n vermeende dikding van die Okka Boys-bende doodgeskiet is. Bashier Robertson (23) is in Camelliastraat in die kop geskiet. Brown is die 27ste slag­offer van bendegeweld in Bonteheuwel sedert die begin van die jaar. Volgens councillor Angus McKenzie is die gebied ná die twee vermeende bendeleiers se val baie gespanne. McKenzie sê: “Dit is ’n groot bekommernis vir die gemeenskap dat die polisie altyd ná die skietery op die toneel kom. “Hulle is nooit tydens die skietery daar of voor dit om dit te verhoed nie.” Die Stad Kaapstad beplan om volgende maand 100 ekstra wetstoepassers in Bonteheuwel te ontplooi om die voorkoms van bende­geweld daar af te bring. Die 18-jarige gr. 12-leerder aan die Hoërskool Hin­dle is Saterdag omstreeks 20:00 by blok R in die kop geskiet. Die skoolkind is op die toneel dood. Die omstandighede rondom die voorval word nog ondersoek. ’n Moorddossier is aangelê. Die voorval het Saterdag omstreeks 09:30 in Renosterweg gebeur. Die meisie het by hulle hek gestaan toe die bendes begin skiet. Die dwaalkoeël het haar aan die linkerkant van haar kop getref. Sy is met die ambulans na die Heideveld- daghospitaal gevat en daarna oorgeplaas na die Rooi Kruis-kinderhospitaal. In dieselfde voorval is Anthony Dirks (26) doodgeskiet. Hy was aan ’n rolstoel gekluister. Volgens die polisie is niemand nog vir die skietery gearresteer nie.