DIE Mountweg-polisie soek na ’n Baaise vrou (53) wat haar aftree-oord op 4 April verlaat het en sedertdien witweg is. Volgens die polisie se inligting het Ronell Topper die Sydenham Retirement Village in Waynestraat met nog ’n inwoner, Gerhard Germishuizen (59), verlaat en gesê hulle sou ses dae later terug wees. Hulle het geen voertuig nie en is te voet daar weg. Topper het net een been. Haar familie worry oor haar. Haar seun het op 25 April ’n vermistepersoonsdossier laat aanlê. Enigeen wat weet waar die couple is, kan AO HP Ferreira, die ondersoek­beampte, by die Mountweg-polisie bel by 082 442 8281.