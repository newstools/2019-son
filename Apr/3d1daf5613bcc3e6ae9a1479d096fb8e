UBUNTU FC loop tans die risiko om uit die Nasionale Eerste Liga (NFD) ge­relegeer te word. Ubuntu was egter laas seisoen in presies dieselfde posisie, so hy weet wat hy moet doen om dit te vermy. Dis omdat die klub se eienaar, Michael Jenkins, teen alle verwagtinge in relegasie vrygespring. Ubuntu is met 25 punte ná 26 wedstryde in die 15de plek van die 16 op die puntelys – en nog net 4 wedstryde lê voor vir hom. Net Real Kings (21 punte) vaar tans swakker. Een van Ubuntu se oorblywende wedstryde is teen Witbank Spurs, wat 26 punte het. Vladislav Heric (afrigter) sal Spurs uitsonder as ’n span wat verbygesteek moet word. Dis veral een van Ubuntu se steunpilare, Waseem Isaacs, wat oortuig is daarvan dat die Kaapse elftal volgende seisoen weer aan die NFD sal meeding. Deurslaggewend Die 28-jarige striker sê: “Die goeie ding is – ons lot is in ons eie hande. “Ons moet ook nog Kings en Spurs pak, en dít is wedstryde wat deurslaggewend sal wees. “Dit help nie ons panic nie. Ons wás al in dié posisie; ons weet wat van ons verwag word.” Isaacs is ook sy span se beste striker en spog met die tweede meeste goals (11) dié seisoen in die NFD. Net Stellenbosch se Iq­raam Rayners (17) het meer doele aangeteken. Isaacs meen die span se belange kom eerste, en dis nou om relegasie te vermy.