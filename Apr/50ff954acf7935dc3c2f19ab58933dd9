DAAR loop stories dat Issa Rae nou ’n verloofde vrou is. Dié aktrise (In­secure) se long-time berk, Louis Diame, het glo ’n verloofring aan daai vinger gesit. In ’n foto wat Issa op Instagram gelaai het, spog sy met ’n massiewe ring wat lyk soos ’n verloofring. En toe sy in die tydskrif Essence verskyn het, was fans gou om uit te wys dat die aktrise ’n bonkige diamantring aan haar linkervinger dra. Issa se mede-akteurs in Insecure Jay Ellis en Yvonne Orji het die gerugte aangevuur. Hulle het Saterdagaand saam met Entertainment Tonight­ by die NAACP Image Awards oor die beweerde verlowing gepraat. “Ons is baie bly vir haar part,” het Yvonne gesê. Jay het laat hoor: “Ons het almal op verskillende maniere uitgevind oor ons altyd op verskeie text chains is. Vals “Ons praat op verskillende tye. So, ons het almal op verskillende tye op verskillende maniere uitgevind.” Issa sê dié is vals gerugte wat versprei word. Sy het aan die aanbieders van The View gesê: “Ek dra baie ringe. Ek dra juweliersware, weet jy?”