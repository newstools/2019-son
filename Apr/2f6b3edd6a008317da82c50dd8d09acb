KIM Kardashian en haar vriende het toe lekker dagga gerook by haar baby shower. Ek het julle mos laas vertel dat dié mammie van drie ’n aaptwak-paartie vir die koms van haar en Kanye West se vierde bloedjie wil gooi. Die baby shower is die naweek gehou en daar was cannibis-alles! Van dagga-olie en dagga-badsoute tot zolle. En Kim en haar celeb-tjommies soos Chrissy Teigen en Paris Hilton het glo lekker gechill met ’n daggazol. Kimmy is reeds die ma van North West, Saint West en Chicago West. Chicago en die nuutste baba is surrogaat-babas. Malligheid Dié realiteitster is glo paniekbevange oor die koms van die nuwe baba en wou haarself zen met dié baby shower. ’n Ingeligte vertel sy en haar vrinne het lekker hoog geraak. Die informant het aan People gesê Kimmy wou net hê sy en haar gaste moet ’n lekker chilled out vibe geniet. “Ek het gedink dit is ietwat van ’n malligheid om ’n vierde baby shower te hê. Maar ek stres my moer toe om ’n vierde kind te hê. So, almal vat ’n puff en smeer ’n bietjie olie aan.” Behalwe dagga en dagga-olies het die gaste ook peperduur Yeezy slides gekry en ’n dag by die Yeezy spa geniet. Jinne, dis mos nou my tipe paartie daai!