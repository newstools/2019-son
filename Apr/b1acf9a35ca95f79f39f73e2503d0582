DIE Wes-Kaapse minister van vervoer wil sterfgevalle op die provinsie se paaie met die helfte laat daal. Donald Grant en die provinsiale verkeershoof, Kenny Africa, het gister die departement se Home Provincial Easter Operational Plan bekend gestel. Innoverende strategieë sal na verwagting Paasnaweek gebruik word om te sien watter drivers moeg is. Spoed is ook ’n faktor. Grant het gesê tegnologie sal ’n groot rol daarin speel om bestuurders uit te vang wat oor ver afstande te vinnig ry. Hy het gesê: “Ons Data Hub bevat al ons inligting oor die voertuie wat op die provinsiale paaie ry. “Dít word dan verbind met die offisiere wat kameras en ander toerusting het. “Dít maak dit baie doeltreffend ... As ons mense só op ons paaie beskerm, is dit ’n baie goeie ding. “Moet ook nie vergeet van die verkeersbeamptes se suksesse in die stryd teen dwelms nie.” Volgens Grant is daar in 2010 sowat 1 800 padsterfgevalle opgeteken in die Wes-Kaap se rekords. “Tot dusver het ons dít met sowat 30% verminder – na sowat 1 100 per jaar. “Natuurlik is die teiken om geen sterfgevalle op ons paaie te hê nie. “Verlede jaar het 27 mense in die Paasnaweek gesterf. Ons wil dié syfer halveer. “In 2015 het 3% van die bestuurders wat op ons paaie getoets is, alkohol in hulle bloed gehad. “Dit het nou na 1% verminder. Ons wil graag die publiek bedank dat hulle meer stappe doen om te verseker dat hulle nie agter die stuurwiel inklim terwyl hulle dronk is nie. “Die finansiële implikasies van die slagting op ons paaie is R162 miljard per jaar. Ons móét die dodetal op ons paaie verminder.” Africa het gesê bestuurders se bloeddruk en suikervlak sal getoets word. As vasgestel word die driver is moeg, gaan hy of sy gevra word om te rus. Hy het gewaarsku: “Ons paaie raak al hoe gevaar­liker. Dis lewensgevaarlik as mense hulle selfoon gebruik terwyl hulle bestuur.” As iemand gevang word dat hy in die ry op sy selfoon besig is, sal hy beboet word. Die selfoon sal minstens 48 uur ge-impound wees, het Africa gemaan. 