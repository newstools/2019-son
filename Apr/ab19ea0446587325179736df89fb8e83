DIE polisie in Gelvandale is op soek na ’n middeljarige vrou wat al langer as ’n maand vermis word. Kapt. Johan Rheeder, ’n polisiewoordvoerder, sê die 41-jarige Clavona Goliath is laas op 4 Maart in Voisinstraat in Helenvale gesien. Sy bly in Uranusstraat. Sy het ’n wit hemp, swart broek en bruin skoene aangehad toe sy vermis geraak het. Enigeen met inligting oor waar sy moontlik kan wees, word gevra om konst. Ursula Smith dringend te kontak by 041 401 7007. Alle inligting sal streng vertroulik gehanteer word.