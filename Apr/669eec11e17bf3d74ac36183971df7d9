’N VERMEENDE bendelid van die Upstand Dogs het gister in die Baaise landdroshof verskyn. Llewellyn “Paw Paw” Oliphant (34) is in ’n intelligensie-gedrewe operasie gearresteer. Hy word aangekla van die onwettige besit van ’n vuurwapen en ammunisie en die rig van ’n vuurwapen. Kapt. Sandra Janse van Rensburg, ’n polisiewoordvoerder, sê die taktiese-reaksie-eenheid het Dinsdag 16:15 inligting opgevolg oor iemand met ’n vuurwapen in Renecke­weg, Barcelona. “Toe hy die polisie sien, het hy die vuurwapen op die polisie gerig. Kort daarna is hy gearresteer,” sê sy. Die gun is in 2017 in Port Alfred as gesteel aangemeld.