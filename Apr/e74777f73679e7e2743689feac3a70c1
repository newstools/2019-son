DIT LYK asof Kelly Khumalo en haar bokkie, Chad da Don, weer saam is. Chad se mamma en bestuurder, Norma Mansoor, het aan Drum vertel dat die tweetjies opgemaak het nadat hulle in Februarie uit­mekaar is. Norma sê: “Die liefde oorwin altyd. ’n Mens kan nie daarteen veg nie.” Die verliefdes het ’n kriptiese foto in die sosiale media gelaai. In die foto dra Kelly ’n veil en by dit is ’n datum geskryf: 05/04/19. Nou wil almal weet wat dit beteken. Ek sal Kelly vandag maar heeldag op Instagram stalk om te sien waarom dié datum uitgesonder is. Volgens Kelly se publisiteitsbeampte reik die paartjie vandag nuwe­ musiek uit, maar ek dink darem nie dis ál waaroor dit gaan nie ...