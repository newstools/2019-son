QUEEN van Generations is diep besig met verbouings aan haar shisa nyama-plek, wat hopelik die geld gaan laat inrol. Sophie Lichaba weet mense skinder oor sy die bank nog R80 000 vir haar bond skuld. Sy het die nuus oor haar nuwe venture gedeel sodat mense kan ophou vrae vra. Sy en haar hubby, Max Lichaba, laat verbouings doen sodat hulle hul eetplek aan die Vaalrivier kan oprig. Ek sien op The Juice die aktrise het ’n video in die sosiale media gelaai waarin sy wys hoe hulle met die braaivleis-eetplek vorder. Begrawe By die video het sy geskryf: “My Sondae is ’n konstante herinnering dat die duiwel altyd probeer om ’n geseënde kind van God te na te kom, selfs op heilige dae. “Die oorlog is nog nie oor nie, maar raai wat? Ek is geseënd gebore en bedek deur genade. “Ons is besig om die nuwe venue te renovate waarmee God ons geseën het. “Jy sien, elke jaar groei ek geestelik. Ek is ’n soldaat wat nooit ’n stryd verloor nie. “Hulle het probeer om God se gunsteling te begrawe. Onthou die storie van Job! “Hulle moet nou al weet my geloof is genoeg. Ek is geseënd, ek is untouchable!” Die mense van die Vaal sal stroom na die eetplek, almal natuurlik net om vir Sophie in al haar glorie te sien.