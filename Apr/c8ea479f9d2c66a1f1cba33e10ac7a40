DJ SBU soek steeds vrou. Die 41-jarige radiopersoonlikheid en sakeman – sy regte naam is Sbusiso Leope – het dié boodskap op Twitter gepost. Hy het gesê sy toekomstige vrou trou met ’n “billionaire”. Hy het geskryf: “My toekomstige vrou, ek wonder wie jy nou date en watter soort mens jy is, wat jy doen en hoe en waar ons mekaar gaan ontmoet. Sal ek van die begin af weet jy is die regte een? “Was nog nooit getroud nie. So baie vrae. Ek weet niks van jou af nie. Al wat ek weet, is jy gaan met ’n billionaire trou.” Verlede jaar het Sbu in SABC3 se show Real Talk gesê hy is in die mark. “Ek soek ’n godvresende vrou. Hopelik sal God my lei.” Hy het aan Move gesê hy is reg om te trou en met ’n gesin te begin. “Familie is belangrik. Ek wil graag iemand hê wat die pad saam met my kan stap.” –Channel24