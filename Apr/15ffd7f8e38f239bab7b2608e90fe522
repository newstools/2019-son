DIE skrif is aan die muur vir die afrigter Robbie Fleck en sy Stormer-span. As die Kaapse franchise vandag die onderspit teen die Rebels in Melbourne delf, staar ’n vernederende whitewash op hulle toer van Australasië hulle in die gesig. Fleck en sy manne het tot dusver op hulle toer reeds teen die Hurricanes, Blues en Reds vasgeval. Ore Dié Kapenaars was tot dusver in vyf van hulle vorige ses kragmetings met die Rebels aan die wenkant. Hulle behoort dus die gunsteling te wees om die span van Dave Wessels, afrigter, ore aan te sit. Die Stormers het egter vanjaar nog nie tot hulle volle potensiaal gespeel nie. Fleck se span het tot dusver die minste drieë van alle spanne in die kompetisie gedruk. En sonder ervare Springbokke soos Siya Kolisi, Eben Etzebeth en Pieter-Steph du Toit onder andere, gaan hulle beslis die underdog in vandag se game wees. Daarteenoor het die Rebels vanjaar die beste van ál die Australasiese spanne perform. Net die Crusaders (34) het meer drieë as die span van Dave Wessels gedruk. En met die gesoute Wallaby-skakelpaar van Will Genia en Quade Cooper in die Rebels se span, gaan Steven Kitshoff – in sy eerste game as kaptein van die Stormers – in ’n opdraande stryd gewikkel wees. Rebels – Reece Hodge, Semisi Tupou, Tom English, Billy Meakes, Marika Koroibete, Quade Cooper, Will Genia, Isi Naisarani, Angus Cottrell (k), Luke Jones, Adam Coleman, Ross Haylett-Petty, Sam Talakai, Robbie Abel, Tetera Faulk­ner. BANK: Hugh Roach, Matt Gibbon, Jermaine Ainsley, Esei Ha’angana, Rob Leota, Richard Hardwick, Michael Ruru, Campbell Magnay. Stormers – Damian Willemse, Sergeal Petersen, Ruhan Nel, Damian de Allende, Dillyn Leyds, Jean-Luc du Plessis, Herschel Jantjies, Jaco Coetzee, Kobus van Dyk, Ernst van Rhyn, Cobus Wiese, Salmaan Moerat, Wilco Louw, Bongi Mbonambi, Steven Kitshoff (k). BANK: Scarra Ntubeni, Corné Fourie, Frans Malherbe, Johan du Toit, Juarno Augustus­, Justin Phillips, Joshua Stander, Seabelo Senatla.