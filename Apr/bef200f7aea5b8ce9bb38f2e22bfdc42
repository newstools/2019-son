DIE Stad Kaapstad, in vennootskap met die private sektor, help nou om informele besighede te laat groei. Market Ndwamba is ’n local besigheid in Nyanga. Dit het ’n indrukwekkende omsetgroei en die personeel het ook van 6 tot 33 werknemers gegroei. Dié sukses het gekom nadat dié winkel voordeel begin trek het uit die driefasekrag-konneksie (gratis verskaf deur die Stad) en die aflewering van nuwe kleinhandel-toerusting (verskaf deur Pick ’n Pay). “Ons is die enigste handelsmerk-supermark in Nyanga. Ons gebruik mense van Nyanga in die winkel. So, dit is ’n wen-wen-situasie,” sê Khosi Liwani van Market Ndwamba.