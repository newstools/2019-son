ARIANA Grande hou haar lyf prima-donna. Ek het dít al agtergekom toe die klein meisie (25) met die groot ponytail in 2014 geëis het haar bodyguards moet haar ronddra. Die sangeres het die media moerig oor die nuwe foto-beleid vir haar Sweetener-toer. Ek sien in The Wendy Williams Show fotograwe kan nie net links en regs foto’s van Ari vat terwyl sy op stage is nie. Hulle mag glo net vir die eerste drie songs wat sy perform foto’s vat. Dié reël is redelik standaard, maar nou mag hulle die kiekies nie net publiseer nie. Betoog Hulle moet dit eers vir die sangeressie en haar mense stuur vir goedkeuring voor publikasie. En sou die verwaande Ariana en haar mense die kiekies goedkeur, mag die betrokke fotograwe en mediahuise die foto net een keer gebruik. Die National Press Photographers Association en nog 15 mediagroepe – insluitend Associated Press en The New York Times betoog teen die nuwe (lees: verregaande) reël van Ari, wie se loopbaan tog op publisiteit staatmaak. Kan iemand asseblief sin in die meisietjie se kop praat?!