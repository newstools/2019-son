EASTER Sunday gaan die gospel ruk in die Plain! Top gospelkunstenaars gaan ’n gospel-konsert op Sondag 21 April 2019 hou en jy sal dit nie wil misloop nie. Die gospel-sanggroep Joshua Generation is baie opgewonde oor dié konsert, waarmee hy die grootste gebeurtenis in die Christendom, Chris­tus se opstanding, gaan vier. Roland Miggels laat weet hy is baie opgewonde om vir die mense van Kaapstad te sing. “Die volk juig en jubel altyd lekker saam en ek gaan my nuwe lied ‘Die kruis het my las laat verdwyn’ sing.” Die Joshua Generation Celebration-konsert vind in die Petra Life Centre Church in Rocklands plaas. Die gaskunstenaars sluit Lyric of Praise, Brent Krus, Helené Abrahams, Lindzay, JFlo en Roland Miggels in. Dit begin 19:00 en kaartjies kos R80. Vir meer inligting, kontak Joshua January gerus by 082 951 5403.