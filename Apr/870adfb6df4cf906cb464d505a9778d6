DIE bestuur van die polisie in die provinsie het belowe om aandag te gee aan complaints van plakkers oor swak diens in Strandfontein. Dit volg ná talle inwoners onlangs hulle ongelukkigheid oor dienslewering deur die cops en council uitgespreek het. Die mense het voor die polisiestasie in Strandfontein betoog. ’n Inwoner, Elton October, sê: “As ons die polisie bel, dan kom hulle ’n dag later. “Hier is baie misdaad. Kinders word verkrag en wonings word besteel.” Sandy Shutter, voorsitter van die Strandfontein-gemeenskapspolisiëringsforum, sê hulle ondersteun die plakkers omdat die plaaslike polisiehoof weier om met die mense te praat. “Die polisie in Strandfontein doen nie genoeg om misdaad hier vas te vat nie. Mense word op pad werk toe en wanneer hulle terugkeer huis toe at gunpoint beroof. Vrees “Dinge ruk handuit. Die polisie benodig meer mannekrag.” Die plakkers het complain oor die toestand van hulle shacks, veral lekkende dakke en gesê hulle vrees die winter. Nazier Paulsen van die EFF sê: “Ons ondersteun die inwoners hier oor die polisie wat niks doen nie. “Die council gee ook net voor hulle help ons bruin mense. Hulle plak net die mense hier neer, in plaas van bou vir hulle ordentlike huise.” Thando Mguli, hoof van die behuisingsdepartement, het die memorandum van die inwoners ontvang. Hy het gesê die Stad kyk na die issue en wil graag die mense help. Kapt. FC van Wyk, polisiewoordvoerder, sê die mense se klagtes geniet nou aandag van die provinsiale bestuur.