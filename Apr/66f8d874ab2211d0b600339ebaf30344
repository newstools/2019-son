DIE cops in Macassar soek die gemeenskap se hulp om ’n ou op te spoor wat met ’n koelbloedige moord verbind word. Die moord is op 30 Maart om 17:24 in Oklahoma­straat gepleeg. Vernon van Wyk (37) is op die toneel dood nadat hy in die nek gesteek is. Volgens die polisie het Van Wyk in ’n wendyhuis geslaap. Hy het wakker geword toe hy hoor iemand is besig om by sy huis in te kom. Geslaan Dit was na bewering ’n man wat die aanvalwerk gedoen het. Daar was bloed oral teen die mure en op die vloer. Die moordenaar het op die vlug geslaan. Volgens inligting is die aanvaller ’n man wat in dieselfde straat as Van Wyk woon, maar mense weet nie waar hy nou is nie. Die vermoede bestaan dat die verdagte iewers in die Helderberg- of Boland-area is. Enigeen met inligting kan sers. Norman Ngonelo by 021 857 7107 bel.