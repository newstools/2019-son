VLAMME het vroeër die week hoog gebrand in Mfuleni nadat protesoptrede oor grond handuit geruk het. Inwoners van Mfuleni het glo op 29 Maart begin hokke opslaan op ’n oop stuk veld oorkant die Caltex garage in Silversands. Volgens Martin Arendse (60) van Silversands was die gemeenskap baie ontsteld hieroor. Hy sê die gemeenskap wou nie hê Mfuleni se inwoners moet die grond invade nie. Lede van die Silversands- en Highgate-gemeenskap het van die hokke afgebrand. Arendse wou nie sê wie hieraan deelgeneem het nie. Die res van die hokke is volgens hom met trokke verwyder. Op 1 April het Mfuleni-betogers gewys hulle is nie April fools nie. Hulle het die hele Hindle Road met brandende tyres versper. Geen motors kon in- of uitgaan nie. Die reuk van brandende tyres en bedompige swart rook het oor die hele plek gehang. Volgens ’n ooggetuie het die betogers selfs petrol op die verkeersligte gegooi om dit af te brand. ’n Informant het aan Son vertel die cops het rubber bullets en traangas gebruik om die betogers uiteen te kry. Tydens die betoging is ’n Golden Arrow-bus met klippe bestook. Daar was geen passasiers in die bus nie. Die benoude busdrywer het net gesê hy “is orrait”.