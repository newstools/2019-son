’N HELE R400. Dít is wat cops in ons land vir danger pay kry. Dié fun fact het gister aan die lig gekom toe ’n screenshot oor “fake” verhogings in danger pay die rondes in die sosiale media gedoen het. Die post dui aan dat gewone beamptes se danger pay vanaf 1 Julie 2018 met R74 verhoog moes word en dat gespesialiseerde lede, soos die cops by die parlement, se danger pay tot R709 verhoog moes word. Popcru, Sapu, en die nasionale polisiewoordvoerders het teen druktyd nie op Son se navrae oor die danger pay gereageer nie. Sapu het net gesê die post se egtheid is nog nie vasgestel nie. Verskeie cops in verskillende eenhede het aan Son gesê hulle kry al jare net R400 danger pay saam met hulle maandelikse salaris. Beamptes wat administratiewe werk in die kantoor verrig, kry nie danger pay nie. “In vandag se tyd worry die skollies nie oor of jy in ’n kantoor werk of nie. Jy is ’n teiken as jy die uniform dra, ongeag waar jy werk,” vertel ’n polisiebeampte. Nog ’n beampte sê hulle steur hulle nie eens meer aan die onveranderde R400 nie omdat dit al donkiejare (vanaf 1992) die betaling is. “Dit is eintlik belaglik, want die samelewing het so baie verander oor die  jare.”