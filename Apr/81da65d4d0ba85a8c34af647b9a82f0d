DIE polisie is hard op soek na ’n jong vrou wat sedert Dinsdag vermis word. Nopasika Ntubane het omtrent 11:45 in Morgenster, Brackenfell, vermis geraak. Ntubane (26) is die laaste keer deur haar suster gesien toe sy weg is om te gaan werk. Sy het egter nooit by haar werk uitgekom nie. Daarna het sy ook nie weer by die huis opgedaag nie. Die laaste keer dat Ntubane gesien is, het sy ’n rooi hemp met wit strepies, ’n swart langbroek en swart skoene aangehad. Ntubane is rondom 1,5 m lank en weeg sowat 60 kg. Sy het ’n donker velkleur, donkerbruin oë en kort swart hare. Enige iemand wat haar opmerk, kan AO Raymond Saville gerus by 084 468 9894 of die Brackenfell-polisie by 021 383 1940 bel.