VALENTINO Wellman is een van die senior spelers wat die Boland-Kavaliers in vanjaar se SuperSport-veldtog moet dra. Wellman het die rits “groen­tjies” wat Randall Modiba (breier) teen die Blou Bulle ingespan het, Saterdag gewys hoe om drieë te druk. in die vriendskaplike wedstryd in Piketberg het hy die besoekers se doellyn twee keer oorgesteek. Al het die Boland-Kavaliers die kragmeting met 24-36 verloor, is Modiba uiters tevrede met hoe sy spelers vorder. Die afrigter het gesê dit pla hom nie dat hy vanjaar hoofsaaklik op die talent van klubspelers sal moet staatmaak nie. Die Boland gaan gebuk onder ’n geldknyp. Die geldknyp noop kleiner unies om vir minder spelers kontrakte aan te bied. Opgebou Modiba het gesê: “Ons het die Bulle laat ontsnap. “Hulle het hulle kwaliteit gewys deur tot in die laaste minute te veg. “Ons het goeie druk opgebou, maar in kritieke sta­diums skietgegee. “Ons het ’n paar sagte individuele foute gemaak. Dit het ons punte gekos. Ek is nogtans tevrede met die groei. Ons kan net beter.” Die senter Andries Viljoen het ook ’n drie bygedra. Joshua Vermeulen was met die doelskoppe en ’n strafdoel in die kol.