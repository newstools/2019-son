DIE Boland se Groot Uitdaag-kompetisie spog die naweek met ’n hele paar groot derbies. En dis veral die Overberg-streek wat die aandag trek. Twee klipharde kragmetings word die naweek in dié afdeling van die Boland se voorste klubkompetisie verwag. Botrivier reis môre na die Hoërskool Grabouw se velde vir ’n titaniese stryd teen die Grabouw-rugbyklub. Hawston se ondersteuners lek hulle lippe af vir ’n massiewe stryd wanneer Caledon kom besoek aflê. Loslootjie Dis egter die Weskus-streek se Saldanhabaai-klub wat deesdae die tonge laat klap. Nadat Saldanha die Transnet Super 8 gewen het, word die span as hot favourite vir vanjaar se Groot Uitdaag-titel gesien. Saldanha geniet die naweek ’n loslootjie en bied aan ander klubs in dié streek ’n kans om hul stem dik te maak. Intussen moet Wesbank sy wonde ná die pak slae in die Super 8-eindstryd gou lek. Hy pak Piketberg môre.