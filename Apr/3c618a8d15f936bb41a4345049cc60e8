SPAAR maar nou al vir Stomp, trust my, al is die show eers later vanjaar. Want Stomp is ’n mindblowing, wêreldwye sensasie van ’n show. Die lede van die show maak musiek met enige iets van matchboxes, besems­, pale, stoele, opwas­skottels, basketballs en koerante tot met hulle hande en voete. En dan het hulle mos daai trademark finale waarin asblikke in dromme omskep word. Ek lees op Channel24 dat Stomp in September opgevoer sal word. Trust my, daai ag per­form­ers op die verhoog gaan jou hart baie vinniger laat klop. Dis die perfekte combo van percussions, dans, en physical comedy. Stomp is al 25 jaar oud, maar gehore kry net nie genoeg daarvan nie. Meer as 12 miljoen mense oor die wêreld heen het dit al ervaar. En daar is wragtag vier groepe wat enige tyd deur die wêreld toer. Hoe gewild is dit? Al meer as 20 000 shows is in 55 lande op ál die kontinente, behalwe Antarktika, opgevoer. Dis van 11 tot 22 September in die Artscape. Toegang kos R150. Ek self kan nie wag nie.