DIE safety van onderwysers in die Northerns is weer ’n talking point nadat ’n onnie by die Senior Sekondêre Skool Booysenpark in ’n klas at gunpoint beroof is. Volgens ’n onderwyser wat verkies om anoniem te bly, is drie leerders onlangs geskors. Een is geskors omdat hy blykbaar ’n leerder op die skoolterrein gesteek het en die ander twee omdat hulle glo drugs in skooltyd verkoop het. Nadat dié drie geskors is, maak hulle steeds gereeld ’n draai by die skool, maar nie vir goeie redes nie. Afgevat “Vrydag was die onderwyser besig om klas te gee, toe ’n ex-learner by die klas instap. Voor al die kinders het hy die onnie met ’n gun van sy foon beroof,” sê die anonieme onnie. Kapt. Johan Rheeder, ’n polisiewoordvoerder, het die voorval bevestig. “Op 26 April het ’n 59-jarige onderwyser klasgegee toe ’n verdagte inkom en ’n vuurwapen op hom rig. Die verdagte het sy selfoon afgevat en is daar weg. ’n Saak van roof word deur die polisie ondersoek en geen arrestasie is nog gemaak nie.” Die anonieme onnie sê die dinge kom al ’n ver pad aan. Twee weke gelede het dieselfde outjies glo twee meisies buite ’n klaskamer van hulle selfone beroof. Ook sowat twee weke gelede het die outjies ander leerders in ’n klas gesoek, glo om hulle dood te maak. Die skool het die polisie gebel om die leerders veilig huis toe te neem. “Die kinders en onderwysers is getraumatiseer en wil nie meer skool toe gaan nie. “Baie onderwysers vat early retirement. Ons moet die klasse van binne af sluit,” sê die onderwyser. Sowat drie weke gelede is ’n personeellid blykbaar in die foyer gedreig. Die outjies het glo gesê die skool gaan nooit weer normaal wees nie. Lloyd Cunningham, die voorsitter van die Suid-Afrikaanse Onderwysersunie (Sadou) se Bethelsdorp-tak, sê veiligheid by skole in die noordelike gebiede is ’n bron van kommer. “Dis ’n probleem by skole, met guns wat so vrylik beskikbaar is op skoolgronde. “Gangsters gebruik skoolkinders as a camouflage vir hulle aktiwiteite, veral wanneer die skole uitkom. Dis een van hulle taktieke. “Wanneer ons met die onderwysdepartement sit, noem ons dié kwessies, maar ons het nog geen konkrete antwoorde op skrif ontvang nie.” Hy sê hy is bewus van ’n voorval by Booysenpark waar ’n vrou met ’n mes gedreig is. Sy is intussen by die skool weg. Edmund van Vuuren, die DA se woordvoerder oor onderwys in die provinsie, sê: “Die rede hoekom die kinders so swak vaar, is omdat hulle nie ná skool ekstra klasse kan bywoon nie. Molesmakers “Ons onderwysers is nie sekuriteitsbeamptes nie. “Ons het vyf jaar gelede onder die onderwysdepartement se aandag gebring dat hulle die omheining by Booysenpark moet regmaak en dit was hoog op die prioriteitslys. Eintlik gee die departement die molesmakers toegang tot die skole.” Mali Mtima, ’n woordvoerder van die Oos-Kaapse onderwysdepartement, sê hy het die navraag ontvang en sal ondersoek instel.