’N VROU van Uitsig is een van drie mense wat Sondag in afsonderlike skietvoorvalle hulle lewe verloor het. Glenda Fortuin (57) is vroeg Sondagaand in haar huis geskiet. Sy is op die toneel dood. Die voorval het 18:50 in Ericaweg plaasgevind. Fortuin is afgehaal vermoedelik oor sy ’n getuie in ’n moordsaak was. Fortuin en haar kleinkind was in die huis toe drie jongens by die huis inkom en haar drie keer in die kop skiet. Oupa Haar familie sê die gerugte dat sy vermoor is omdat sy ’n getuie in ’n moordsaak was, is onwaar. Die saak ter sprake gaan oor die oupa en kleinkind wat ’n paar weke gelede in Uitsig doodgeskiet is. Ure nadat Fortuin geskiet is, is twee mans in ’n ander voorval ook in Uitsig geskiet. Die twee is per ambulans na die hospitaal geneem. Esterhuizen is na verneem word al die vorige aand doodgeskiet. Hy het verskeie koeël­wonde gehad. Die storie loop nou dit was ’n runner wat tik verkoop het. Sy ma, Yvonne Esterhui­sen (61), het hom nog Sondagmiddag laas gesien. Sy beskryf haar seun as ’n rustige, stil persoon. ’n Inwoner wat verkies om anoniem te bly vertel: “Ons het omstreeks 23:00 skote gehoor. “Dit was ’n klomp skote, maar ons was te bang om te gaan kyk of iemand raak geskiet is.” ’n Man (28) wat in dieselfde skietery gewond is, is met die ambulans na die hospitaal geneem. ’n Groepie mans wat aan twee verskillende bendes behoort, het na bewering gesit en dobbel. Die een groep wat verloor het, het geloop, maar later teruggekom. Noodlottig Een van hulle het ’n gun uitgepluk en losgebrand op die mans wat steeds besig was om te dobbel. Die groepie mans het laat spaander. Allan kon nie betyds wegkom nie en is noodlottig gewond. Volgens lt.kol. Andrè Traut, ’n woordvoerder van die polisie, is niemand al vir die onderskeie skietvoorvalle in hegtenis geneem nie. Verskeie sake van moord en poging tot moord is geopen.