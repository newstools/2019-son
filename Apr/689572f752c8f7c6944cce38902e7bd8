IS CHIPPA United nou heel in sy tjoppa? Gister was nie ’n goeie dag vir die Chilli Boys nie. Nie net het met Chippa 2-3 op Loftus Versfeld teen Mamelodi Sundowns verloor nie, maar sy nuwe CEO, Morgan Mammila, het ure voor die wedstryd sy bedankingsbrief ingedien. Luidens gerugte wou Mammila meer beheer oor die span hê. Mammila, ook ’n voormalige CEO van Baroka, het in Januarie by Peter Koutroulis oorgeneem as Chippa se hoof. Nadat Mammila oorgeneem het, het Chippa vasgebyt teen relegasie. Kaizer Chiefs het die klub eers die afgelope week in die halfeindstryd van die Nedbank Cup met 4-2 uitgeboender. Mammila het sy bedanking op sy persoonlike Twitter-rekening aangekondig. Chippa veg steeds voort teen relegasie en dit lyk nie asof daar enige hoop is vir oorlewing nie – veral nie ná gister se uitslag teen Sundowns nie. Die moontlikheid van relegasie kan vermoedelik een van die redes wees waarom Mammila besluit het om die pad te vat. Die klub self het teen druktyd gister nog geen aankondiging gemaak oor Mammila se bedanking nie. Volgens Lukhanyo Mzinzi, woordvoerder van die klub, was die spelers gefokus op hulle wedstryd wat gister 15:00 begin het. Toe Son hom bel, het Mammila het ook nie gister sy foon beantwoord nie. Met Chippa tans in die 14de plek, het die klub nou nog net drie wedstryde oor. Die Chilli Boys sal nou ’n paar tawwe customers – Cape Town City, Polokwane City en Kaizer Chiefs – moet klop as hulle volgende seisoen weer die Oos-Kaap in die PSL wil verteenwoordig.