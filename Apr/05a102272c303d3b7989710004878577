DIE vegter vir genadedood moet eersdaags in die Kaapse hooggeregshof pa staan vir drie klagte van moord. Die staat voer aan prof. Sean Davison (57) van Nieu-Seeland het drie mense vermoor. Davison is in September verlede jaar op borgtog vrygelaat nadat hy vir Anrich Burger (43) se moord in hegtenis geneem is. Burger, ’n kwadrupleeg, is in 2013 dood. Hy en Davison was vriende. Davison het hom gehelp met sy selfdood. Luidens berigte het Burger ’n dode­like dosis van ’n sekere kalmeermiddel gesluk. Erken Hy het die middel glo self bestel en daarvoor betaal. Davison se rol is nie duidelik nie, maar hy het male sonder tal sy betrokkenheid by dié “genadedood” in die media erken. Justin Varian se moord is twee maande daarna by Davison se klagstaat gevoeg. Varian is op 25 Julie 2015 by Bordeaux Court in Fresnay­e dood. Hy is met helium vergas. En nou is ’n derde moordklag vir Richard Holland bygevoeg. Holland het op 8 November 2015 ’n dodelike dosis medikasie ingekry en is in sy huis in Constantia dood. Davison het reeds in 2006 wêreldwyd opslae gemaak toe hy sy eie ma (80) in Nieu-Seeland met genadedood gehelp het. Hy het skuld erken dat hy haar ’n oordosis morfienpille ingejaag het. Vir sy bystand in haar dood is hy vir vyf maande onder huis­arres geplaas. Hy het toe sy organisasie, DignitySA, begin. Dié organisasie fight om genadedood in Suid-Afrika legal te maak vir mense wat weens siekte of gebrek ly. Davison is hoof van die Universiteit van Wes-Kaapland (UWK) se afdeling biotegnologie en die hoof van UWK se laboratorium wat DNS-ontleding doen. Hy is weer op 24 Mei in die landdroshof vir ’n datum om in die hooggeregshof te verskyn.