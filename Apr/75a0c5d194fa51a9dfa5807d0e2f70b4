DIE bendegeweld in Bonteheuwel het weer opgevlam nadat dit langer as ’n maand stil was. In die jongste voorval is Junaid Petersen (24), alias Balju, ’n vermeende lid van die Hard Livings, Woensdagaand in ’n oor-en-weer-skietery tussen bendes doodgeskiet. Hardloop Die voorval het 20:05 in Swartysterhoutstraat gebeur. Petersen is in die been en kop geskiet. Hy is op die toneel dood. Volgens Angus McKenzie, die raadslid van Bonteheuwel, is 21 mense al sedert die begin van die jaar in bendeverwante skietery dood. McKenzie sê: “Die bendes het (Woensdagaand) 20 minute aaneen geskiet, sonder enige polisieteenwoordigheid. “Vroue en kinders moes hardloop vir skuiling en veiligheid. “In Maart was daar geen skietery nie. Dis nou die eerste skietery sedert Februarie, toe verskeie mense doodgeskiet is.” Die man, wat van Wood­stock is, het net Woensdag uit die tronk gekom. Vyf mans het hom genader nadat hy ’n baba in Beatrix Court gaan aflaai het. Hulle het hom in die kop geskiet en hy is na die Heideveld-daghospitaal geneem. Hy het ’n noodoperasie ondergaan en veg vir sy lewe. In die skietery is onder andere ’n 17-jarige seun en ’n 6-jarige meisie gewond. Die 40-jarige man, bekend as Appels, is buite die poskantoor in die nek gewond. Die voorval het op die hoek van Balvenielaan en Haltweg gebeur. Hy is in ’n ernstige toestand in die hospitaal. Volgens die cops het twee onbekende mans aan Bola se deur geklop. Die mans het ingegaan en op hom losgebrand. Hy is op die toneel dood. Die twee slagoffers van 42 en 14 jaar oud is in Amsterdamstraat in hulle motor doodgeskiet. Die motief is nog onbekend. Volgens sers. Noloyiso Rwexana, ’n polisiewoordvoerder, is niemand nog vir die skietery in hegtenis geneem nie. Verskeie sake van moord en poging tot moord is geopen.