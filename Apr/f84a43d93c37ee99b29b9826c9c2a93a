ONS moenie dink dat Ange­lina Jolie haar nooit in die politiek sal begewe nie. Onthou, die 43-jarige ak­trise (onder meer bekend vir Maleficent) is immers ’n spesiale gesant van die Verenigde Nasies (VN). So, sy sal eendag dalk inderdaad ’n politieke ampsdraer word. Angelina sê sy wil nie nou al daai rigting volg nie; sy hou vir eers ander dop vir leiding. Wette In haar rol as gesant van die VN se Hoë Kommissariaat vir Vlugtelinge meen sy meer vroue moet as vredemakers aangestel word om seksuele misdade teen vlugtelinge te beveg. Angie sê: “Ons moet die wette wysig waaronder vroue as tweederangse burgers geag word.” Sy hoop dit word sommer al dié jaar deurgevoer en sal lank geldig wees.