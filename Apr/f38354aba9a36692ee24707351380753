Avrell Barends van Saldanhabaai skryf: Die kykNET-program Op Seer se Spoor is regtig nie iets waarvan ek kan hou nie. Die episodes was baie hartseer en krap net die ou wonde van die slagoffers se familielede en vriende oop. Die program bereik eintlik geen doel vir enige iemand nie, maar deel net seerkry en ’n verlede waarvan sommige wil wegkom. Ek dink as ’n storie klaar in ’n tydskrif of koerant was, hoekom dit nog op TV sit en op so ’n verskriklik swak manier? Soos die crime rate nou is en met alles wat gebeur, hits ’n program soos hierdie mense aan om net weer en meer sulke dade te pleeg. Op Seer se Spoor skep dus nie bewusmaking onder die publiek nie, net aanhitsing.