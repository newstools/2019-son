DIE Copyright Amendment Bill wat die Na­sionale Vergadering en die Nasionale Raad van Provinsies goedgekeur het, het vele musikante warm onder die kraag. ’n Aantal musikante het selfs hulle frustrasie strate toe gevat en pres. Cyril Ramaphosa gevra om nie die wetgewing te sign nie. Cyprian Heideman, ’n kunstenaar en musiekvervaardiger van Elsiesrivier, sê artists het dan juis in die verlede hulle werk by organisasies, soos die Southern African Music Rights Organisation (Samro) geregistreer om hulle teen uitbuiting te beskerm. “Samro is daar om jou as artist te protect en sodat ander mense nie sommer jou musiek kan gebruik nie. Hulle verseker ook jou royalties wanneer radiostasies jou songs speel, selfs by live performances. “Die nuwe bill kan enige artist, film of TV producer die reg gee om jou beat of song te vat en geld daaruit te maak. En dít sonder om jou daarvoor te vergoed. “Ander artists kan selfs jou songs oordoen, die cover by Samro registreer en dieselfde royalties as die original artist kry. Gebruik “Wat is die punt om ons as producers en artists by Samro of ander companies te register as ons nie meer geprotect word nie? En baie artists kan nie eens legal fees bekostig om te baklei vir hulle regte nie.” Rudolph Prince, ’n saxo­foonspeler, kla: “Ons artists maak al klaar ’n klomp sacrifices om ’n song te maak en dit in die mark te plaas. “Ek glo nie dit is reg dat ander artists of film companies my song sommerso kan gebruik nie. Nou moet ek depend op live performances en ook hoop my CD’s word verkoop. Up-and- com­ing artists gaan nou swaarkry. “Ek voel om deesdae jou songs by Samro te registreer, is maar meer vir publicity as die song op die radio speel. As jy nie by Samro registreer is nie, kan jy nie airplay op die radio kry nie.” Theo Watt, die voormalige Rockets-sanger wat onlangs ’n solo-loopbaan begin het, sê: “Ons as song­writ­ers word dan gerob van ons eie creation.” Die rapper G3d8te het ook ’n eiertjie te lê. “Die voorgestelde bill is die laaste spyker in die musiekbedryf se doodkis. “Indirek wettig dit piracy. En dit maak die onafhanklike kunstenaar die seerste. “Groot, bekende kunstenaars kan ook nou jou song vat en met hulle rendition daarvan miljoene maak, want dit is nou wettig. En hulle het die resources om dit te doen.” Die sanger DOEP noem: “Die voorgestelde bill is unfair teenoor ons artists. En die artist wat nie die kennis oor die nitty-gritty van die musiekbedryf ken nie, gaan nie baat vind by hulle harde werk nie.” ’n Koalisie het vroeër vanjaar aan die minister van handel en nywerheid, dr. Rob Davies, geskryf en die nuwe wetsontwerp bevraagteken. Die koalisie bestaan uit onder meer skrywers, film directors, uitgewers, regisseurs, producers en musikante. Die Copyright Amendment Bill beoog om Suid-Afrika se 40 jaar oue wet op kopiereg te update en om, volgens die departement van handel en nywerheid, kunstenaars te beskerm en toegang tot opvoedkundige materiaal te verbeter. Son het Wiseman Ngubo van die Copyright Alliance genader vir kommentaar, maar teen druktyd het hy nog nie gereageer nie. Dié organisasie bestaan uit onder meer Samro, die Dramatic, Artistic and Literary Rights Organisation (Dalro), Recording Industry of South Africa (RiSA), South African Music Performance Rights Association (Sampra) en Musicians Asso­ciation of South Africa (Masa).