DIE party met die beste bestanddele sal beslis volgende maand se verkiesings wen. Dis nou as jy jou kruisie met jou smaaksintuig gaan trek! Die DA, ANC, Good-party en EFF neem vanaand deel aan SpiceMecca se kompetisie Politician Pressure Cook­ers. Brinjals Dit is deel van die Ramadaan & Lifestyle Expo in die Kaapstadse Internasionale Konferensiesentrum. Die EFF-LP Nazier Paulsen meen sy groot wortels en enorme brinjals sal die trick doen. Die Good-party se leier, Patricia de Lille, sal self die pot namens haar party roer. Antie Pat meen haar bestanddele is “Good” genoeg om te wen. Paulsen sê: “Ek sal so kreatief moontlik probeer wees. Ek gaan groot wortels en brinjals uit my eie tuin gebruik. “Almal sal weet die EFF se wortel is die grootste wortel. Die mense sal die wortel en die brinjal baie geniet.” Hy meen verder die EFF het die regte bestanddele om die nasionale en provinsiale verkiesings op 8 Mei te wen. Paulsen verduidelik aan Son: “Grond en jobs is die beste bestanddele. Ons mense word betrokke by ekonomies verwante misdade omdat daar nie werkgeleenthede is nie. “Ons is van mening as ons aan ons mense waardige jobs gee, sal ons hulle uit die kloue van misdaad en drugs kry. “Daar is meer as 400 informele nedersettings in die Wes-Kaap as gevolg van ’n tekort aan grond vir ons mense. “Grondonteiening sonder vergoeding sal die eerste stap wees om ál dié probleme op te los.” Faiez Jacobs, die Wes-Kaapse ANC-sekretaris, hou op sy beurt vol sy kerriehoender, roeties en basmati-rys sal sy opposisie ’n uitklophou gee. Jacobs sê: “My pot gaan grootliks daaroor om verskeie spices saam te bring. “Ek kry my inspirasie van my niggies wat baie goed kan kook en my seun wat ’n sjef is.” In dieselfde asem glo hy die bestanddele wat sal sorg dat die ANC die Wes-Kaap terugwen, sal hernuwing en eenheid wees. “Ons het ’n etiese president (Cyril Ramaphosa). Ons sê klim op die ANC-wa, want dié wa beweeg vorentoe.” Antie Pat sê sy gaan op die dag van die kompetisie besluit hoe haar dish gaan lyk, maar sy sê hoender gaan die main ingredient wees. Die DA het nog nie ’n verteenwoordiger om sy pot aan die roer te kry nie.