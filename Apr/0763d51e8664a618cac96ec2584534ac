JY KAN nog vanaand vir Uncle Cal en Salomé Damon op die Suidoosterfees gaan uitcheck. Die fees eindig môre. In die show Uncle Cal & The Elastic Band (Cape Flats Reloaded) gaan legendes soos Nur Abrahams, Essential, Allou April en Donveno Prins saam met Salomé en die Kaapse DJ op die verhoog wees. Vir hierdie show gaan Uncle Cal en Elastic Band bekende Kaapse treffers op­spice. Dit is ’n eerbetoon aan die musiek van Suid-Afrika, veral dié van die Kaapse Vlakte. Cape Flats Reloaded gaan sommer ’n lekker vertoning wees, want Elastic Band se musiek meng goed met die bekende afro-ninja-DJ se klank. Die show duur van 20:15 tot 21:30. Kaartjies kos R120 elk. Kom uit en geniet ’n aand vol eg Kaapse klanke.