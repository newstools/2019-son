SUID-AFRIKAANSE rugby kry binnekort op byna alle vlakke ’n blou kaart. Dié kaart sal aan spelers gewys word wat die veld met harsingskudding moet verlaat. Die blou kaart sal nie geld vir elite-senior-toernooie of wedstryde waarvoor Wêreldrugby die gebruik van HIA (head injury assessments) goedgekeur het nie. Die gebruik van die blou kaart word al die afgelope twee jaar met sukses in die Suid-Afrikaanse Jeugweke toegepas, sê Jurie Roux van Saru. Kenners Dit het SA Rugby genoop om die gebruik daarvan na skole- en klubvlak, die ju­nior- provinsiale kampioenskap en die Curriebeker se Eerste Liga uit te brei. Die besluit deur SA Rugby is in oorleg met mediese kenners en belanghebbendes van rugbyveiligheid geneem. Die blou kaart werk op ’n stelsel waar ’n beseerde speler dadelik van die veld verwyder word. Die stelsel is ook ingesluit in die BokSmart 6-veiligheidsprogram wat in Julie ingestel word. Alle voorvalle van harsingskudding en waarskynlike harsingskudding sal met behulp van refs se bloukaart-verslag aangeteken word. – SA Rugby