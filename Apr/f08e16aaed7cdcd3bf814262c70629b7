DIE polisie ondersoek ’n klag van brandstigting nadat die kantore van die speurders by die Ravens­mead-polisiestasie die naweek in vlamme was. Volgens lt.kol. Andrè Traut, ’n polisiewoordvoerder, het die brand Sondag omstreeks 01:00 uitgebreek. “Die gebou het baie skade opgedoen, maar niemand is beseer nie.” Hy sê die polisiestasie gaan voort soos normaal. Dit is die derde polisiegebou wat in twee weke aan die brand gesteek is. Son het verlede berig oor twee geboue van die Bellville-polisie wat ook aan die brand gesteek is. ’n Gedeelte van die administrasiegebou agter die polisiestasie is eers afgebrand en later twee kantore by die polisiestasie self. Die Klapmuts-polisiekantoor het onlangs onder ’n petrolbom deurgeloop.