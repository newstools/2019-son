DIE cops kry dit reg om al hoe meer ongelisensieerde wapens van die strate af te kry. Lede van die polisie se eenheid vir openbare orde het kort ná middernag Saterdag ’n verdagte voertuig in Nyanga opgemerk. Die voertuig is deursoek en ’n 9 mm-vuurwapen is gevind. ’n Man (48) is in hegtenis geneem vir die besit van ’n ongelisensieerde vuurwapen. Deursoek In ’n ander voorval het die polisie gereageer op ’n oproep oor ’n poging tot moord in Ngulube-straat in Nyanga. Die verdagtes is aan die polisie beskryf en die area is deursoek. Drie mans van 36 tot en 39 jaar oud is in Brown’s Farm gearresteer. Die verdagtes gaan in die landdroshof in Athlone verskyn nadat hulle aangekla is.