DIE polisie van Lady Grey in die Oos-Kaap het onlangs ’n groot deurbraak gemaak met huisbraak- en diefstalsake. Laas maand is daar ’n paar eiendomsverwante sake in Lady Grey aangemeld. Polisielede het positiewe inligting wat in hulle nagskof ontvang is, dit opgevolg en van die gesteelde items teruggekry. Die speurders se ondersoek het gelei tot die arrestasie van twee verdagtes van 21 en 18 jaar oud. Hulle kan verbind word met albei sake. Addisionele items is ook gevind – ’n DVD-speler, vyf speakers, VW Polo-motoronderdele, ’n tas, ’n LG-TV, Tupperware, ’n kombers en ander huishoudelike items is gekonfiskeer. Die ondersoek duur voort en meer arrestasies word binnekort verwag. Die waarnemende bevelvoerder van die polisie se Lady Grey cluster het die speurders geprys vir hulle goeie werk en die gemeenskap bedank vir die inligting wat tot die inhegtenisnemings gelei het.