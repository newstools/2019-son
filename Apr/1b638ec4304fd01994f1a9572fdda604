DIE ANC-veteraan Achmat Semaar is Maandag in die ouderdom van 72 jaar oorlede. Dennis Cruywagen, Wes-Kaapse ANC-woordvoerder, sê in ’n persverklaring Semaar was vir die grootste gedeelte van sy lewe ’n aktivis. “Hy was pa van 6 kinders en oupa van 14 kleinkinders.” Reus Sy dogter Karima Brown, ’n joernalis, sê: “My pa was sy lewe lank ’n aktivis. Hy was altyd betrokke by die gewone mense.” Faiez Jacobs, Wes-Kaapse ANC-sekretaris, sê: “Achmat Semaar was ’n reus in Mitchells Plain. Hy het ’n impak gemaak op baie mense se lewe. “Buiten vir sy familie was hy ’n pa vir honderde jong mense wat destyds vervolg en gearresteer is in die apartheidstaat. Hy was ’n baken van hoop tydens die struggle.”