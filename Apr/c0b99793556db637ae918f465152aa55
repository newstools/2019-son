DIE polisie in die Baai ondersoek sake van moord en roof nadat die lyk van ’n man (67) in sy huis in Rocklands naby St. Albans gevind is. Kol. Priscilla Naidu, ’n polisiewoordvoerder, sê: “Die tuinwerker het Maandag­oggend by die plot aangekom en gesien dat sy fiets nie in die shed was nie. Wond “Hy het toe na die hoofhuis gegaan, waar die hek en deur oopgestaan het. By nader ondersoek is die oorledene op die sitkamervloer gevind met sy hande en voete vasgebind.” Naidu sê daar is ’n sigbare wond aan die oorlede se kop en sy huis was geransack. Die kluis was oop en daar word vermoed dat ’n vuurwapen en ander items gesteel is. Die man is gistermiddag uitgeken as Juan Lombaard.