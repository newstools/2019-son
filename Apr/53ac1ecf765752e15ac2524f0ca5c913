JUVENTUS se bestuurder, Massimiliano Allegri, beweer sy talisman, Cristiano Ronaldo, is op ’n ander vlak. Allegri het CR7 behoorlik geprys vir sy heldedade die afgelope Woensdag teen Ajax Amsterdam in die eerste been van die Champions League se kwarteindronde. Die game in die Johan Cruijff ArenA het met 1-1 gelykop geëindig. Verwag Ongelukkig vir Ronaldo en Juve het die tuisspan se David Neres onmiddellik CR7 se doel ná rustyd uitgekanselleer. Die tweede been volgende week in Turyn is beslis op ’n naaldpunt. Allegri het gesê Ronaldo (34) is in ’n klas van sy eie en die coach verwag hy sal dan weer sy ding doen. “Ronaldo bewys weer eens hy is op ’n ander vlak,” het Allegri uitgewys. “Sy tydsberekening en beweging verskil net van die ander. Daar is niks wat jy daaraan kan doen nie. Verbaas “Hy is ’n speler met ’n ander tegniek as die ander spelers,” het die Italianer verduidelik. Volgens Allegri het Ronaldo se vertoning hom nie verbaas nie. Hy het egter gesê hy het meer van sy span verwag. “Ons moet in die tweede been as ’n span beter vaar, veral wanneer ons die bal het,” het Allegri verduidelik. – AP