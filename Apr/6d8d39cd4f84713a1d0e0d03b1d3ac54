ANTHONY Joshua en Jarrell Miller se swaargewig-titelgeveg op 1 Junie in Madison Square Garden in New York is in die weegskaal. Dít kom nadat ’n monster genaamd GW1516 (ook bekend as Cardarine en Endurobol) in ’n drug-testing sample in die Amerikaner se bloed gekry is. The Guardian berig Miller sal waarskynlik voor die New York State Ath­letic Commission moet gaan getuig voordat daar besluit sal word of die geveg kan voortgaan. Miller se kamp sê hulle wag vir nog inligting van die Wêreldagentskap teen Verbode Middels in Sport (Wada), wat die toetsing uitgevoer het, voordat hulle kommentaar lewer. Intussen gaan Miller volstoom voort met sy voorbereiding. Luidens die berig was Miller in 2014 ’n skopbokser toe sy urine positief getoets is vir die middel metielheksanamien. Die California State Athletic Commission het hom daarna vir nege maande geskors. As Miller nou geskors word, sal daar na ’n ander teenstander vir Joshua gesoek moet word.