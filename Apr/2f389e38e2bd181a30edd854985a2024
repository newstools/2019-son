DIT lyk asof Mzansi se It Girl ’n nuwe berk het – en nogal ’n superryk en superaantreklike een daarby­!­ Bonang Matheba het die week geskimp dat sy ’n ou het en ’n paar foto’s van die hunk op haar Instagram-stories gelaai. Sy het die stories sommer vinnig weer gedelete, maar natuurlik het die twieps ’n paar screengrabs daarvan gemaak. Die berk van Queen B is glo die 27-jarige Albanese sakeman en voormalige sokkerspeler Fatmir Hysenbelliu. Die TV- en radiopersoonlikheid het reeds in Augustus geskimp sy het ’n man in haar lewe. Sy het laas jaar op Twitter gepost dat sy soene van haar ou gekry het. En nie kort daarna nie het iemand Bonang op Twitter aangeraai om vir haar ’n ryk Arabier los te slaan. Die ster het toe laat hoor: “Ek het reeds een.” As ’n mens egter na die tweetjies se sosiale media gaan kyk, is daar niks wat verklap dat hulle iets aan het nie. Hulle follow mekaar wel op Instagram en sy like so nou en dan Hysenbelliu se posts en comment soms daarop. Maar dit is al. Maar dis dalk oor Bonang se vorige verhoudings, veral haar laaste een met die rapper AKA, baie public was dat sy nou besluit het om meer privaat te wees. Die 31-jarige media darling het laas maand aanChannel24 erken dat sy in ’n verhouding is. “Ek het met groot sorg my persoonlike lewe bestuur en ek probeer dit apart hou van my besighede en my brand sedert ek en my eks uitmekaar is. Wonder “Dit is hoe ek dit verkies en ek is hêppie en daarom is die lewe goed.” Toe sy gevra is of sy in ’n verhouding is, het sy gesê: “ ’m, Laat ek ‘ja’ sê. Ja, ek is in ’n verhouding.” Ek wonder of ons nóg meer gaan wys word in die volgende reeks van haar reality show, Being Bonang.