’N KINDERVERKRAGTER is verlede week tot lewenslange tronkstraf gevonnis vir die verkragting van sy girlfriend se kleinkind. Volgens Eric Ntabazalila, ’n woordvoerder van die nasionale vervolgingsgesag, is die man in die streekhof in Parow gevonnis. Die slagoffer was 10 jaar oud toe sy haar ouma in Desember 2016 in Delft gaan visit het. Die verkragter was haar ouma se boyfriend. Die ouma het glo getiep toe die man die vieslike dade met die kind gepleeg het. Die verkragting het oor twee dae gebeur. Die boyfriend het glo die kind die dood voor oë gesweer as sy sou praat. Toe sy drie maande later met ’n blaasinfeksie dokter toe geneem is, het die details van die rape uitgekom. Ntabazalila sê die saak het baie uitdagings gehad, soos dat die ouma te oud was om te getuig. Ook kon die kind nie in die saak getuig nie omdat haar ouers nie hulle samewerking wou gee nie. “Ondanks dít alles is die man veroordeel en gevonnis,” het Ntabazalila gesê.