TWEE harde stampe met sy terugkeer na die rugbyveld het dalk weer gelei tot ’n besering vir die All Blacks se kaptein, Kieran Read. In Vrydag se Superrugbykragmeting met die Hurri­canes het Read net een helfte van die game gespeel voordat hy die veld moes verlaat. Scott Robertson, afrigter van die Crusaders, wou nie vir die media sê hoe lank Read se herstel gaan duur nie. Hy het net gesê: “Hy sit met ’n dubbele hematoma (bloedgewas). “Hy het op dieselfde plek twee harde stampe opgedoen. “Teen rustyd het ons besluit om hom af te haal.” Ten spyte van die besering was Robertson beïndruk met die rugbykaptein se 40 minute op die veld. Duikslae “Hy was orrait. Hy het 100% gegee,” het Robertson gesê. “Ek het gedog hy gaan dit rustig vat. Maar in die eerste vyf minute het hy die bal verskeie kere gedra en duikslae uitgevoer. “Dit was nogal impressive.”