DIS dalk nou ’n bietjie laat, maar Koko het haar les geleer. Khloé Kardashian het in die TV-program Jimmy Kimmel Live! gesê dis dalk tyd dat sy wegbly van basketbalspelers. Dis nadat sy al ’n hele paar keer ’n bloutjie met ballers geloop het. Eers was daar mos haar eksman Lamar Odom, toe James Harden en meer onlangs haar baby daddy, Tristan Thompson, wat haar al verskeie kere verneuk het. Jimmy vra haar toe of dit nie dalk tyd is om op te hou om ballers te date nie. “Ek weet nie. Ek hou waarvan ek hou. Wat kan ek sê?” Jimmy was nie daarmee tevrede nie en het gevra of sy ooit van dié sport hou. “Ek doen eintlik. Ek speel nie basketball nie, ek hou net daarvan. Maar ek stem saam. Ek moet na my MJ (haar ouma aan haar ma se kant) luister en rekenmeesters of sulke tipe ouens date.”