JUVENTUS se gebede is beantwoord. Dis toe die Italiaanse kampioenspan gister aangekondig het dat sy talisman, Cris­tiano Ronaldo, merkwaardig herstel van sy dyspierbesering. Dit beteken dat CR7, soos wat Ronaldo kortweg genoem word, beskikbaar sal wees vir vandag se eerste been van die Champions League se kwarteindronde teen die gedugte, jeugdige Ajax Amsterdam-span in die Johan Cruijff ArenA. Daar was groot vrees dat die Portugese kaptein Juve se eerste been sou misloop. Waarde Ronaldo het egter geen ongemak getoon in die slypsessies nie. Hy het juis onlangs in die kompetisie sy waarde vir die Old Lady getoon. Dit was toe hy ’n driekuns aangeteken het teen Atlético Madrid. Atlético het met 2-0 voorgeloop ná die eerste been van dié wedstryd. Ronaldo het egter Diego Simeone, Atlético se bestuurder, en sy span sommer weggeblaas met sy doelvernuf. Juventus het ’n paar uitdagings met die kaptein, Giorgio Chiellini (kuit), en Emre Can (enkel) wat vandag se stryd moet uitsit. – AP