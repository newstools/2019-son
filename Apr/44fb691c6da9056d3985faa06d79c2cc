ATLANTIS. – Twee vroue kan hulle job kwyt wees nadat hulle in ’n moerse catfight was, na bewering oor ’n “heuninglat”. Die fight, wat verlede Donderdag op video opgeneem is voor die Hisense-fabriek se hekke, het selfs sy digitale draai tot in China gemaak. Hare Volgens ’n werker by die fabriek het die video nou viral gegaan. Die meisie vertel: “Die video het even tot die hoofkantoor in China bereik.” Volgens die informant het die twee vroue Woensdag voor ’n tugkomitee verskyn. Hulle al twee is voorlopig geskors tot 7 Mei. Die twee girls, al twee in die 20, het glo al binne die fabriek aan die stry geraak. Die informant skinder: “Die een meisie het die ander een daarvan beskuldig dat sy lekker lê met haar kind se pa.” Dit situasie het later voor die hekke van die Hisense-fabriek ontplof. Daarna het die hare omtrent gewaai toe die ander meisie gesê het sy en meneer Heuninglat is nou ’n item. Die baby mamma van die vermeende two-timing boyfriend het toe afgesak sy en hy is dan nog saam. Ander werkers van die fabriek moes omtrent bontstaan om die twee uitmekaar te kry. Die woede het so hoog geloop dat nie een van die twee wou besgee nie. Die informant sê: “Die man, in sy laat 20’s, het nie eens belang gestel dat die twee oor sy heuninglat baklei nie. “Hy het net aangestap asof dit normal is.” Verder verklap die informant Heuninglat is glad nie suinig met die uitdeel van daai lat van hom nie. Die ingeligte sê: “Die ergste is dat daai twee katjies nou die risiko loop om hulle jobs kwyt te wees. “En hy worry so min en kan maklik weer na die volgende girl toe aanbeweeg.” Mark Dammert, die bestuurder van human capital development by Hisense, het bevestig die twee vroue is nie meer op hulle perseel nie. Hy sê: “Dit is onaanvaarbare gedrag.” Dammert het ook sy ongelukkigheid uitgespreek dat die betrokke video gemaak en versprei is. 