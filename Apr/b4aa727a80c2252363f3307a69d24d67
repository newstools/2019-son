DIE skietdood van ’n vermeende American gangster is ’n groot raaisel. Die 24-jarige man van Bonteheuwel was volgens bronne ’n hit man vir die American-bende. Hy is gister in die middernagtelike ure dood. Die voorval het 02:20 in Kameelboomstraat in Bonteheuwel gebeur. Anoniem Gerugte wil dit hê dat ’n skoot afgegaan het terwyl hy met die gun gespeel het en dat hy toe in die kop getref is. Volgens iemand wat anoniem wil bly, glo ander mense die man is vermoor omdat hy twee keer in die kop geskiet is. Dit kon egter nie bevestig word nie. Ná die skietvoorval het die man nog gelewe. Hy is inderhaas hospitaal toe geneem, maar is later daar dood. Volgens die informant is die vuurwapen nie op die toneel gevind nie. Die cops is steeds op soek na die moordwapen. Kapt. FC van Wyk, ’n polisiewoordvoerder, het die voorval bevestig. Volgens Van Wyk het die cops se forensiese span die moordtoneel vir leidrade gefynkam. ’n Geregtelike doodsondersoek is geopen. Van Wyk wou nie bevestig of die moordwapen nog gesoek word nie. Bonteheuwel het sedert die begin van die jaar onder erge bendegeweld deur­geloop. Opgevlam Volgens Angus Mckenzie, wyksraadslid, is daar sedert die begin van die jaar tot Februarie 20 mense in bendeverwante skietvoorvalle dood. Mckenzie sê: “Vir Maartmaand was daar geen skietvoorvalle nie. Sedert die begin van April het die skietery weer opgevlam. “ ’n Vermeende lid van die Hard Living-bende is vroeër die maand in Swartysterhoutweg koelbloedig in die kop geskiet. Daar loop ook stories dat iemand hom geskiet het en dat hy nie selfmoord gepleeg het nie. “Ek glo: Soos jy lewe, so sal jy sterwe.”