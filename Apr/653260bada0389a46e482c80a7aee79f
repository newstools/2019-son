JULLE, daar is ’n nuwe girl wat John Cena van oor tot oor laat glimlag. Kyk, die pragtige Shay Shariatzadeh moet iets spesiaals wees, want John se hare is selfs lank en glad! Die WWE-ster het onlangs hand aan hand saam met sy nuwe girl in Vancouver gestap op pad na ’n vier uur lange ete in die stad. Dis kort nadat sy eks Nikki Bella haar verhouding met die professionele danser Artem Chigvintsev van Dancing with the Stars bekend gemaak het. Maar julle wil seker weet wie die girl is wat John se hart vinniger laat klop, nè? Ek sien op E! die girl is nie net mooi nie, sy het brains ook. Sy het ’n baccalaureus-graad in ingenieurswese van die Universiteit van Brits-Columbië. Sy is nie sommer ’n gewone werker nie. Shay is die besturende direkteur by Avigilon, ’n groot Motorola Solutions-maatskappy. Ek is net verlig dis nie ’n celeb nie. Só kry ons gewone meisies ook mos ’n kans.