SIR Richard Branson, stigter van die Virgin-groep, het ’n noue ontkoming gehad toe ’n banier en metaalstaaf amper op hom geval het. Gelukkig het die staaf hom met ’n paar sentimeter gemis, anders het hy lelik seerkry. Die miljardêr het Dinsdag ’n video van die voorval, wat tydens die bekendstelling van die Virgin Miami Sentrale Treinstasie in Miami, Florida, gebeur het, op Twitter gedeel. Die video wys hoe Branson die banier se toutjies vashou terwyl die mense van 10 af terugtel. Net toe hy die toutjies los, stort die banier en staaf in duie. –   NDTV