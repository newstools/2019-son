’N BILLBOARD in Port Elizabeth wat gebruik word in die aanloop tot die algemene verkiesing op 8 Mei, het Twitter aan die gons. Renaldo Gouws, ’n YouTuber en DA-raadslid, het Maandag ’n moerse blunder op die billboard aan sy 10 000 followers uitgewys. Die ANC wou “Let’s grow South Africa together” op die bord laat aanbring, maar daar is toe ’n spelfout. Die “together” kom toe uit as “togher”. Die “et” is duidelik missing. Die land sien nou al maande lank pres. Cyril Ramaphosa se vriendelike gesig, maar in Port Elizabeth moet die land nie “together” (saam) groei nie, maar “togher” groei. Gegooi Gouws sê “talle van dié borde het in Nelson Mandela Baai opgeduik”. ’n Twitter-gebruiker sê daar is ’n woonbuurt met die naam Togher in die Ierse stad Cork. Nelson Mandelabaai se burgemeester van die UDM, Mongameli Bobani, het ook sy sent in die bord gegooi. Hy het getweet die ANC wil die koalisie in die Baai fix, maar die ANC kan nie eens sy spelling fix nie. News24 kon nie uitvind presies waar dié fout ingesluip het nie. – News24