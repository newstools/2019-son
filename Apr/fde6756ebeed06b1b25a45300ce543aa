XOLANI Luvuno (34) van Oos Londen wil nog ’n Ironman-medalje by sy lys merkwaardige prestasies byvoeg. Die atleet was net iets in­ die twintig beenkanker by hom ge­diag­noseer is. Dit het daartoe gelei dat sy regterbeen bo die knie geamputeer is. Volgens die Paul Steyn-stigting het die lewensveranderende prosedure hom in ’n lewe van dwelms gedruk. Hy het in ’n stadium onder ’n brug geslaap – naby ’n plek waar hy daagliks gebedel het. Luvuno het bekend geword toe hy in Junie 2018 die Comrades-marathon voltooi het – amper ’n dekade nadat hy sy been in 2009 verloor het. By dié geleentheid het hy net kort van ’n medalje geëindig, maar ’n aanlyn petisie het verseker dat hy silwerware om sy nek dra nadat duisende landgenote daarop aangedring het dat hy ’n medalje kry. Teen saktyd gister was Luvuno egter steeds besig om te hardloop.