JASON Rohde, die eiendomsmagnaat wat 20-jaar tronkstraf opgelê is, se aansoek vir lof tot appèl  teen sy skuldigbevinding en vonnis het Dinsdag in die Wes-Kaapse hooggeregshof misluk. Rohde is in Februarie gevonnis ná hy skuldig bevind is van die moord op sy vrou, Susan. Regter Gayaat Salie-Hlophe het gesê die verdediging se argumente is 'n herhaling van wat reeds tydens die verhoor en vonnisverrigtinge gesê is “Ek is van mening dat die applikant nie die hof oortuig het dat hy ‘n redelike kans tot sukses het nie,” sê sy. Salie-Hlope het tydens vonnisoplegging gesê Rohde het sy vrou se moord soos 'n selfmoord laat lyk deur sy vaardighede as eiendomsverkoper te gebruik. - News24