DAAR bestaan ’n dringende behoefte aan meer cops in die Wes-Kaap. Alan Winde, die Wes-Kaapse minister van gemeenskapsveiligheid, sê dit is hoekom die DA die nasionale minister van polisie, Bheki Cele, in die hof gaan pak oor dié kwessie. Volgens Winde is die misdaadsyfers in die Wes-Kaap iets wat hom baie pla. Winde het gister op ’n nuuskonferensie gesê dis belangrik dat die aantal polisielede reg moet wees om wet en orde behoorlik te kan handhaaf. Hy sê: “Toe ons vir meer polisielede gevra het, het die ANC-regering anderpad gekyk. “Toe ons vir die army gevra het, het hulle ‘nee’ gesê.” Winde sê dit maak hulle siek dat die nasionale regering weier om die mense se noodroep te hoor. Persoonlik Volgens hom wag hulle steeds op antwoorde nadat daar dringende briewe gerig is oor die tekort aan polisie­lede. Die briewe is aan die minister gegee. “Die minister het dit geïgnoreer, selfs toe ek persoonlik in Desember in die parlement ’n brief aan pres. Cyril Ramaphosa oor die aangeleentheid gegee het.” Winde sê dis Cele se plig om hierop te reageer. “Deur die prioriteite en nood te ignoreer, word die Grondwet oortree.” Dus gaan die saak nou maar hof toe gevat word, aldus Winde. 