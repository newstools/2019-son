LAUREN London se hart is in duisende stukkies gebreek, maar sy sal steeds haar kop omhoog hou. Dié aktrise het haar hart oopgemaak oor die skietdood van haar longtime rapper berk en baby daddy, Ermias Joseph Asghedom, oftewel Nipsey Hussle. Lauren het aan die Los Angeles Times gesê dat sy steeds rou oor die rapper wat sowat ’n week gelede voor sy eie winkel afgemaai is. Beste Sy maak oop: “Ek gaan my kop omhoog hou en my king (Nipsey) altyd ten volle verteenwoordig.” Sy sê ook die rapper vir wie sy amper ses jaar gedate het, was die mees upstanding man wat sy ken. “Hy was ’n beskermer en wou hê ons moet te alle tye ons beste wees.” Sy het bygevoeg dat die rapper se hart warm geklop het vir sy familie en sy kinders, Emani en Kross Asghedom “Hy was ’n truth seeker en ’n truth speaker. Hy was baie lief vir sy kinders. Sy familie het altyd eerste gekom.”