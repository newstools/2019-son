JULLE, ek is hier vir die royal rebels! Ons kan maar nou vergeet van enige celebs of influencers wat hulle bloedjies op sosiale media afshow, want Meghan en prins Harry het nou hulle eie Instagram account. Ek sien op E!Guinness World Records het die week aangekondig dat die hertog en hertogin van Sussex se nuwe Instagram account die rekord gebreek het vir die rekening wat die vinnigste 1 miljoen followers gekry het. Die account wat Dinsdag oopgemaak is, het die miljoenmerk binne ses uur bereik. Daar is nou meer as 3,3 miljoen nuuskieriges wat die Sussex Royal account follow. Daar is tot dusver nog net twee keer op die rekening gepost. Die royal rebels het gesê die rekening gaan gebruik word om belangrike aankondigings te maak, maar omdat dit so na aan Meghan se due date geskep is, kan ons seker maar hoop dat hulle hier ook foto’s van hulle eersteling sal laai. Die koninklike baba sal in laat April of vroeg Mei sy of haar opwagting maak.