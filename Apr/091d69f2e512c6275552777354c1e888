DRIE rillerwedstryde was Saterdag die absolute hoogtepunte in die Oostelike Provinsie Rugbyunie se Superliga. Dié spannende stryde was tussen PE Harlequins en PE Polisie, die Madibaz en Park, en Born Fighters en Star of Hope. Born Fighters en Star of Hope het met 19 elk gelykop gespeel. Oorhand Harlequins en die Madibaz het hulle onderskeie wedstryde naelskraap gewen. In die Adcock-stadion in Port Elizabeth wou nóg Harlequins nóg Polisie ingee. Net wanneer dit gelyk het of die een span die oorhand kry, het die ander een met punte teruggeslaan. Harlequins het uiteindelik met 28-24 gewen in ’n wedstryd wat vir aantreklike rugby gesorg het. Daar was ook ’n skouspel op Londtpark, waar die Madibaz en Park saam vir 84 punte gesorg het. Die Studente het eindelik met 43-41 gewen. Die uitslae is: Harlequins 28, Polisie 24; Madibaz 43, Park 41; Barbarians 42, Bombers 17; Kruisfontein 57, Spring Rose 12; Gardens 53, Aberdeen 10; Jeffreysbaai 32, Despatch 22; Trying Stars 28, Suburban 10; Progress 43, Hankey 3; Brumbies 23, Windvogel 0; Born Fighters 19, Star of Hope 19.