MY SENUWEES het Sondagaand aan een lang flenter gehang toe ek The Voice SA gekyk het. Dié talent show is nou in die battle rounds waar die coaches twee van die deelnemers teen mekaar laat sing en dan kan net een van hulle deurdring tot die volgende ronde. Borrelende Krista Jonas het teen die construction-werker Petro de Villiers gesing en die battle gewen vir ’n plek in die live shows in #TeamLira. Vir #TeamRiky het Joshua Parker en Amy Tjasink swaarde gekruis. Die borrelende Amy het deurgedring tot die live rondes. My hart was in stukke toe die Kaapse, singende kelnerin Nikita Williams haar singing battle teen Daniel Jay verloor het vir #TeamVanCoke. Vir #TeamRiana het Lelo Ramasimong stof in die oë van die aantreklike Ilan van Staden geskop. Ons moes ongelukkig ook koebaai sê aan die passievolle Itu Sings toe hy sy battle teen die flambojante Yahto Kraft verloor het vir #TeamLira. Die aanbieder Anele Mdoda het ons ook laat weet dat die viewer votes vir Ashur Petersen ’n lifeline gestuur het. Daar moet nou weer vir die seun van oorle Taliep Petersen gestem word om hom in die kompetisie te hou.