DELE van Suid-Afrika loop onlangs deur onder swaar reën­ en vloede, wat tot groot lewensverlies gelei het. Ernstige skade is ook aan eiendom en voertuie aangerig. Die versekeraar Auto & General sê Suid-Afrikaners moet waaksaam wees en ’n pro-aktiewe ingesteldheid handhaaf om rampe te voorkom. Wenke Ricardo Coetzee, Auto & General se hoof van versekering, sê: “Wat as ’n paar druppels reën begin, kan baie vinnig in ’n ernstige en lewensgevaarlike situasie ontaard. “Suid-Afrikaners word ten sterkste aangemoedig om praktiese stappe te doen om hulleself beter te beskerm en behoorlike noodplanne gereed te hê.” Auto & General bied die volgende wenke in noodsituasies: Swaar reën: Dit kan by ’n onderdak-parkeerarea, ’n vulstasie of ’n brug wees. Moenie jou eie of ander mense se veiligheid in gevaar stel nie en skakel jou noodflikkerligte aan en beweeg stadig na ’n veilige plek. Bly in jou voertuig en verlaat slegs die area wanneer die storm verby is. Moenie onder bome parkeer nie omdat daar ’n gevaar van vallende takke en afbreeksels is.