NOG 18 punte en die Cape Town City-sokkerklub is dalk die splinternuwe Premier­liga-kampioen. Die Citizens is gister met dieselfde getal punte aangewys as die wenner van die derde kwartaal van wedstryde in die liga. Dít word beskou as nog ’n geskiedkundige achievement vir die Kaapse span, wat nog net in sy derde seisoen in die topliga is. Sy breier, Benni McCarthy, se span is egter op soek na redemption. Kaizer Chiefs het hulle Sondag uit die Nedbank Cup-kompetisie geboender. McCarthy se span het ’n skandelike vertoning ge­lewer. Hy het toegegee die Glamour Boys het hulle takties uitoorlê. Nou moet Cape Town City ook nog na Lamontville in KwaZulu-Natal travel om die resurgent Golden Arrows in die PSL te pak. Arrows, wat deur Steve Komphela afgerig word, speel tans voortreflike sokker. Die span het ook laas naweek ’n plek in die halfeindronde van die Nedbank Cup bespreek. Die span van Lamontville soek self ’n plek onder die voorste ag spanne aan die einde van die seisoen. Dít sal Arrows van deel­name aan die MTN8-kompe­tisie verseker. Opskuif City is vierde op die punteleer. Hy kan met ’n sege tot in die tweede plek op die puntelys opskuif – maar net as Orlando Pirates (derde) en Bidvest Wits (tweede) in môre­ se kragmeting gelykop speel. City kan selfs die gesogte eerste posisie inneem, maar dan moet hy Arrows met ’n doeleverskil van vier kol­skote klop. Mamelodi Sundowns (eerste) spog met ’n doeleverskil van 12 en City met 9. Dit is egter wishful think­ing vir McCarthy se span om soveel goals te score teen ’n goed afgerigte Arrows-span. Môre se wedstryd skop om 15:00 af. Dit word ongelukkig nie op enige van SuperSport se TV-kanale uitgesaai nie.