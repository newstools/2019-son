DIE lasbrief wat uitgereik is vir die arrestasie van die ANC-raadslid Bongo Nombiba is voorlopig deur die Valke teruggetrek. Buyelwa Mafaya, speaker van die Nelson Mandela-munisipaliteit, het dié verwikkeling Donderdagoggend in die raadsvergadering bevestig. Die lasbrief is uitgereik ná Nombiba, 'n veroordeelde bedrieër, se aansoek om verlof tot appèl teen sy skuldigbevinding en vonnis Maandag in die Baaise handelshof van die hand gewys is.Nombiba is in Maart skuldig bevind op klagte van geldwassery en bedrog en is in April tot vyf jaar tronkstraf gevonnis. Hy het die raadsvergadering bygewoon wat soos gewoonlik in chaos uitgebreek het. DA-raadslede het "pay back the money" geskree terwyl die burgemeester, Mongameli Bobani, sy toespraak gelewer het. Die Valke het Maandag by Bobani se kantoor en huis toegeslaan. Brig. Hangwani Mulaudzi, woordvoerder van die Valke, het aan Son bevestig sy kantoor en huis is geraid.Hy sê die Valke het vanaf Maandag die persele deursoek en op bewyse beslag gelê. Dit sal waarskynlik tot die einde van die week duur. Mafaya het boonop 'n klag teen Nqaba Bangha, DA-leier in die Oos-Kaap, gelê omdat hy voorheen gesê het sy is mal. ANC-raadslede wou hê Bhanga moes die raadsvergadering verlaat. Lees volledige storie in more se Son.  