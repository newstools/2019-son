DIE grootste nagmerrie van ’n ma van Eersterivier is gisteraand bewaarheid toe die lykie van haar baba­seun in ’n drein gevind is. Ure voordat seuns in Wittebolstraat op die grusame vonds afgekom het, het Davideen Lucas (28) van Meltonrose in Eersterivier hartverskeurend gepleit die mense wat haar eenjarige seuntjie, Orderick, gevat het, moet hom terugbring. Orderick was al sedert 25 Maart vermis. Seuns wat in die straat gespeel het – nie te ver van Orderick se ouma se huis nie – het ’n aaklige reuk uit die drein gekry en die vlieë het daar saamgepak. Kort daarna is die kind se lykie gevind. Ná ’n lang gewag op die toneel toe die polisie die lykie uithaal, het die ouma en ma albei bitterlik aan die huil gegaan – dit was ’n teken dat dit hulle klein Orderick is. Die ma het gisteroggend nog aan Son vertel sy het die Sondag met Orderick geloop. Sy het hom toe vir Melvin Volkwyn, ’n haarkapper, gegee om te hou. “Mel het al vantevore na hom gekyk.” Toe Lucas egter Maandag by Volkwyn opdaag om haar kind te kry, het hy glo ’n klomp stories gehad. “Hy het dikgehou hy het die kind vir my voor 07:00 die oggend gegee. Later het hy weer vir die vrou agter sy huis gesê die kind slaap. Toe kom hy weer terug en sê hy het die kind vir my ma geneem.” Lees berig in vandag se Son   