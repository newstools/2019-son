DIE Biebs het ’n siek sin vir humor! Justin Bieber het sy followers Maandag lekker uitgevang met ’n April Fool’s joke, deur ’n ultrasound foto van ’n baba op Instagram te laai en aan te kondig dat hy en sy vroutjie, Hailey Baldwin, hul eersteling verwag. Net om seker te maak sy follow­ers glo hom, het hy toe ’n tweede foto op sy feed gelaai waar Hailey ’n kamma-boep het en dokters haar ondersoek. Hoewel Bieber se model-vrou ook op die eerste foto gecomment het en gesê het dit is supersnaaks, wou mense nie glo dat die sanger besig is om almal ’n streep te trek nie. Sy fans en selfs celebs het die paartjie wat einde laas jaar in ’n hof getrou het, gelukgewens met die blye babanuus. ’n Uur later het die “No Brainer”-sanger weer ’n ultrasound-kiekie gelaai met ’n hondjie daarop eerder as ’n baba en daarby skryf hy: “Oe, my Vader?! Wag, is dit ’n ... April Fools!” Sjoe, Bieber, het jy regtig niks beters om te doen nie?