SHILA Iqbal, die aktrise wat afgedank is oor rassistiese en homofobiese uitlatings wat sy jare terug gemaak het, sê haar base het ’n maklike uitweg gekies deur haar te fire. Die 24-jarige aktrise in die TV-sepie Emmerdale het die opmerkings gemaak te sy 19 en op kollege was. Sy sê sy het dadelik berou getoon toe dit uitkom. Shila sê ook die afdankery is ’n cop-out van die vervaardigers van Emmerdale. Sy meen hulle kon haar nog ’n kans gegee het. Sy het in ’n emosie-belaaide interview met The Sun gesê dis maklik vir hulle om haar af te dank om ’n voorbeeld van haar te maak. “Maar ’n mens moet in ag neem ek was jonk en nog nie ’n professionele akteur nie.” ’n Woordvoerder van Emmerdale sê hulle hét Shila hulp aangebied toe die nuus uitkom, maar sy’t gesê sy is fine. In die een gewraakte twiet gebruik sy die n-woord en in die ander sê sy dis “gay” van iemand om haar te volg.