LIVERPOOL se diepte in sy enjinkamer bied sy coach, Jürgen Klopp, ’n groot kopseer voor die wedstryd teen Chelsea. Dié wedstryd in die Engelse Premierliga (EPL) begin Sondag 17:30 op Anfield. Dis veral die bestendige en kookwater-peil van die midfielders wat dit moeiliker maak vir Klopp om sy beginspan saam te stel. Dís manne soos die kaptein, Jordan Henderson, Naby Keïta, Georginio Wijn­aldum en James Milner. Die spelers toon hulle veelsydigheid onder Klopp en veg almal vir ’n plek in die beginspan. Kombinasies Die Reds strewe na hulle eerste EPL-titel in byna drie dekades. Klopp sal dus sy kombinasies in die enjinkamer moet reg kry, veral die balans tussen aanval en verdedig. Daar kan verwag wees dat Klopp sy leier, Henderson, in ’n Eden Hazard-tipe rol veldop sal laat speel. Hazard is ook goed op dreef. Hy sal dus fyn dopgehou moet word deur die tuisspan. Hazard en kie teiken ’n vierde posisie om te kwalifiseer vir die Champions League­. Hulle sal dus alles in hulle vermoë doen om die Merseysiders se titel-aspirasies te kelder