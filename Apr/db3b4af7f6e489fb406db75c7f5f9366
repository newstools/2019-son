TAXI commuters in Houtbaai vrees vir hulle lewe nadat vier mense gister in ’n taxi-oorlog doodgeskiet is. Twee mense is ook gewond. ’n Inwoner wat anoniem wou bly, het aan Son gesê die skote het 06:30 begin klap en het haar wakker gemaak. “Dit het geklink soos ’n oorlog hier buite. Dit maak dat ’n mens nie meer taxi wil vat nie. “Maar die meeste van ons het nie ’n choice nie en maak staat op die taxi’s om by die werk uit te kom.” Danger Nog ’n inwoner beweer dis die Cata- en Codeta-taxivereniging wat oor roetes baklei. “Hulle moet hulle issues uitsort en moenie hier kom om ons lewe in danger te sit nie,” het sy gesê. Maar Besuthu Ndungane, ’n woordvoerder van die Congress of Democratic Taxi Associations (Codeta), het gister gesê hulle dis­tance hulle van die geweld. “Die reg moet sy gang gaan en dié wat verantwoordelik is vir die geweld moet pa staan daarvoor. “Die laaste wat ons gehoor het, is dat die departement van vervoer operations in die gebied vir die volgende ses maande opgeskort het.” Hy het gesê hulle wag op ’n detailed verslag van die polisie voordat hy verder kommentaar lewer. Andile Seyamo, ’n woordvoerder van die Cape Amalgamated Taxi Association (Cata), het gesê hy is in ’n meeting toe Son hom vir kommentaar kontak het. Lt.kol. Andrè Traut, ’n polisiewoordvoerder, het bevestig ’n span spesialis-speurders het die toneel gefynkam vir leidrade. By Son se aankoms op die toneel het twee slagoffers langs ’n taxi naby die Houtbaai-polisiestasie gelê, ’n ander op ’n veld langs die Houtbaai-sportsentrum en die vierde oorkant ’n petrol station. Traut het gesê die spesialisspan ondersoek ook Donderdag se taxi-skietery in Houtbaai waarin een persoon dood is. “Verskeie operasies is aan die gang om die geweld te stop, maar geen arrestasies is nog gemaak nie.” Intussen het die plaaslike raadslid Roberto Quintas gesê die taxi-geweld in Houtbaai kom al ’n jaar aan. “Weens Donderdag se skietery het die provinsiale taxi-vervoerowerheid die lisensies van twee taxi-organisasies opgeskort.” Die Wes-Kaapse minister van vervoer en openbare werke, Donald Grant, het gesê die gebied is gespanne en polisiëring sal verskerp word totdat dinge verbeter. Grant het ook die skorsing van die verenigings verlede week bevestig.