DIE YouTuber Kill’em, oftewel Tom Stanniland van Sheffield, het ’n burger met ’n weerballon die ruimte ingestuur. Die ballon het 38 km hoog opgestyg en gebars. ’n GoPro het als afgeneem en ’n GPS het sy ligging getrack. Die gevriesde maaltyd het sowat 160 km verder, by Colchester United se sokkerveld, geland. Stanniland het belowe hy sal die burger eet as dit terugkom Aarde toe. Hy sê die ruimtereis het beslis die burger beïnvloed – dit het glad nie meer lekker gesmaak nie. – Sky News