Jasmine Uys skryf per e-pos: Ek wil graag my gedig oor dwelms met die lesers deel. Ek noem dit: “Gebrokenheid”: Ek strompel deur die gietende reën, eensaam verstote en alleen, die druppels plof hard op my neer, en skep in my ’n diepe seer. My hart is koud, my lewe leeg, terwyl ek deur die reën beweeg, ek voel nie eers die druppels meer, hier binne in my is dit te seer. My lewe was eers vol en mooi, vol pret, plesier met lewenslus getooi, toe, eendag, wou ek dít probeer, was daar maar iemand wat my wou keer! Maar meer en meer het ek probeer, daar was eenvoudig net geen keer, die dwelms het my in hul greep gekry, en my gesin het daaronder gely. O, kon ek maar die klok terugdraai, en ’n bladsy terugblaai, maar dis te laat, my lewe is oor, ek het die stryd teen dwelms verloor ...