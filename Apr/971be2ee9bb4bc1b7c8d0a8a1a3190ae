‘n Manlike deelnemer aan die Twee Oceans Marathon is tydens die wedloop dood. In ‘n verklaring bevestig die organisers die 35-jarige man het inmekaar gesak. “Pogings deur nooddienswerkers was onsuksesvol. Ongelukkig is hy oorlede. As organiseerders bied ons ons medelye aan die familie en vriende.” Dit was die man, wie nog nie geidentifiseer mag word nie, se vierde half-marathon waaraan hy deelgeneem het. Intussen het Suid-Afrika se Bongmusa Mthembu, wie die Comrades al drie keer gewen het, die mans ultra-marathon in 03:08:40 gewen. Gerda Steyn was in 03:31:29 die eerste vrou oor die wenstreep. In die 21.1km half-marathon was Elroy Galant met 01:03:20 die eerste man oor die wenstreep en Helaila Johannes van Namibië in 01:10:30 die eerste vrou oor die wenstreep. 