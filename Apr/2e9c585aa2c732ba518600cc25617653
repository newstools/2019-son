DIE vier verdagtes wat na bewering op Vrydag 29 Maart in die Strand met dagga van meer as R11 miljoen gevang is, het gister weer vlugtig in die hof verskyn. Die saak teen Jason Smit (51), ’n SA burger, en die drie Zimbab­wiërs Bruce Phiklela (39), Silas Moyo (24) en Onwill Mlalzi (32) is tot Maandag uitgestel. Hulle sal dan om borgtog aansoek doen. Grootste ’n Spesiale taakmag van die polisie het by ’n fabriek in Boundaryweg op die daggavonds beslag gelê. Daar is duisende daggaplantjies, toerusting en verskeie ander apparate ontdek. Die polisie beskou dié vonds as die grootste wat tot nou toe in die Wes-Kaap gevind is. Na verneem word, was die polisie twee weke op die toneel besig om die saak te ondersoek.