WENDY Williams is toe nie so undateable soos ek gedink het nie. Terwyl die jollerman van die kletsprogram-aanbieder met die groot bek nog wonder waarvandaan sy geld gaan kom nadat sy ’n egskeidingsaak begin en hom uit haar show gefire het, date sy al weer klaar. Die host het in The Wendy Williams Show in die segment “hot topics” laat hoor dat sy nou ’n baie besige sosiale lewe het. Sy vertel: “Ek was besig om ’n boek te lees toe my foon lui. Dit was DJ Boof, die DJ in my show, wat my uitgevra het op ’n date.” Charlamagne Sy vra toe vir die details van die date. Toe lui haar foon weer. Dié keer was dit die Amerikaanse radio-aanbieder Charlamagne tha God. “Hy wou my vir dinner vat, maar ek het toe al daai aand ’n date met DJ Boof. Toe sê Charlamagne hy ken Boof en hulle twee kan my sommer saam uitneem.” Sy het ook vertel sy het Maandag met iemand baie spesiaals deurgebring en die tyd van haar lewe gehad. Oukei, Wendy, lei gerus maar nou jou beste lewe.