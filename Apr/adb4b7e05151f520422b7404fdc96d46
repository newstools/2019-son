MULTICHOICE gaan in die toekoms niks meer uitsaai waarin die Afrikaanse sanger Steve Hofmeyr verskyn nie. Dié besluit volg ná die uitsaaimaatskappy onlangs gedreig het om sy borgskap aan die Ghoemas te onttrek as Die Land, ‘n liedjie wat deur Hofmeyr en ander Afrikaanse sangers gesing word, se nominasie nie onttrek word nie. Multichoice het aan Channel24 bevestig dat toekomstige programme met Hofmeyr in nie uitgesaai gaan word nie. Die maatskappy sal ook probeer om nie airtime te gee aan argiefmateriaal van Hofmeyr nie. Joe Heshu, Multichoice se hoof van korporatiewe sake, het tydens die Ghoemas-debakel gesê die maatskappy is verbind tot die bou van ‘n nierassige samelewing en dat Hofmeyr se standpunte nie ooreenstem met dié van Multichoice nie. Heshu het gesê Multichoice is trots op sy ondersteuning aan Afrikaans  en dat hul verbintenis tot die taal en ander plaaslike tale nie gaan verander nie. - Channel24