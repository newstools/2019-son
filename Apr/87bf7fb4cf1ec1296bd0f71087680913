VIER mans het Dinsdag in die handelshof in Bellville op klagte van bedrog en geldwassery verskyn. Die saak teen Ralph Trevor Damonse (57), Isak Albertus Saal (48), Reginald le Fleur (62) en Manuel Cohen (66) is tot 24 Mei uitgestel vir nader ondersoek. Die vier staan tereg op klagte waarby altesame R8,6 miljoen betrokke is. Volgens kapt. Philani Nkwalase van die Valke het die vier twee plase ontvang as deel van die regering se plan om voormalige ongelykhede reg te stel. Wanvoorstellings Die een plaas is in Vredendal en is R3 miljoen werd. Die ander is in St. Helenabaai en is R5,6 miljoen werd. Die Valke het ondersoek ingestel nadat beweer is die vier het wanvoorstellings aan die departement van landelike ontwikkeling en grondhervorming gemaak. Die vier het glo â€™n deel van die plaas by St. Helenabaai vir R3 miljoen verkoop.