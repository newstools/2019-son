DIE lyk van ’n taxi-drywer is gister in Sybrandpark in sy taxi ontdek. Die voertuig is 04:00 in Golf Course-weg langs ’n local besigheid aangetref. Die driver is na bewering geskiet. Die taxi het ’n plakkertjie van die Cape Amalgamated Taxi Association (Cata) aan die voorkant en ’n Langa-bordjie voor aan die binnekant gehad. Die voorval kom een dag ná taxi-verwante skietvoorvalle wat vier mense se lewe in Houtbaai geëis het. Twee mense is ook in dié voorval beseer. Op die toneel in Houtbaai het die meeste van die taxi’s plakkertjies van die Congress for Democratic Taxi Associations (Codeta) opgehad. Gister het ’n Codeta- woordvoerder, Besuthu Ndungane, aan Son gesê hulle distansieer hulle van die geweld en die reg moet sy gang gaan. Verder het ’n man wat naby die moordtoneel in Sybrandpark werk, aan Son gesê dit lyk asof die taxi en die lyk aspris daar gelos is. “Toe ek by die werk opdaag, was die polisie reeds op die toneel, maar vir my lyk dit asof sy taxi daar geparkeer is ná die moord,” sê hy. ’n Verbyganger het uitgewys dat dit nie lyk asof die bestuurder daar geskiet is nie omdat daar geen koeëlgate op die taxi sigbaar is nie. “Ek dink hy is iewers anders vermoor. “ Daar is net bloed op die seat agter die driver seat,” sê sy. Lt. kol. Andrè Traut, ’n provinsiale polisiewoordvoerder, sê die omstandighede rondom die moord en die moorde in Houtbaai word steeds ondersoek. Bloed “Daar is geen nuwe ontwikkelinge in dié stadium nie,” sê hy. Intussen doen Alan Winde, die Wes-Kaapse minister van gemeenskapsveiligheid, ’n beroep op die polisie om vinnig arrestasies uit te voer nadat die taxigeweld Maandag uitgebreek het. “Dis onaanvaarbaar dat taxi-verenigings tot geweld oorgaan wanneer hulle ’n dispute het. “Ek veroordeel hierdie voorval in die sterkste moontlike terme,” sê hy.