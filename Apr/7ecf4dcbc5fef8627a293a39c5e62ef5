ROBERTSON. – Die Audim-span is veilig tuis nadat hy die naweek die World Rugby Sevens Series in Hongkong bygewoon het. Dit was die eerste keer dat die plattelandse manne in ’n vliegtuig was en so verskriklik ver van die huis gereis het. Dié uitsonderlike geleentheid het die span te beurt geval nadat hy ver­lede jaar aangewys is as die algehele wenner van die sewesrugbytoernooi in Robertson. Die toernooi is verlede jaar die heel eerste keer aangebied. Spanne van oral kon inskryf – en spelers het selfs van so ver as Kaapstad gekom om hulle staal in hierdie tawwe kompetisie te wys. Dit lyk selfs asof hierdie toernooi voortaan ’n instelling kan word. Skik Die prys vir die algehele wenner was ’n trip na Hongkong om die skouspel met sewe aan ’n kant te gaan kyk. Die lede van die Audim-span is vanselfsprekend in hulle skik met hulle prys.