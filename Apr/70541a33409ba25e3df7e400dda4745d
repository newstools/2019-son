DIE polisie in Nieu-Seeland het ‘n man gearresteer ná ‘n verdagte plofbare toestel gevind is op ‘n leë erf in Christchurch – waar 50 mense onlangs in ‘n aanval by twee moskees doodgeskiet is. Strate in in die Phillipstown-omgewing is Dinsdag afgesper toe die bom-eenheid, ‘n ambulans, brand-en-reddingsdienste na die toneel is. Supt. John Price, distriksbevelvoerder van Christchurch, het in ‘n verklaring gesê die polisie het ‘n pakkie op die leë erf gevind waarin die "plofbare toestel" en ammunisie was. Die pakkie is sowat ‘n kilometer weg van die Linwood-moskee gevind waar mense in die onlangse aanvalle doodgeskiet is. ‘n 33-jarige man, wat Dinsdag gearresteer is, gaan binnekort op vuurwapenklagte in die hof verskyn. -The Guardian.