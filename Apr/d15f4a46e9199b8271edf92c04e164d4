DIT sal ’n ramp vir die Bulls wees as hulle môre op Loftus Versfeld teen die Jaguares verloor. Die Argentyne het met feitlik ’n toetsspan in Pretoria aangekom. Dít terwyl die Bulls se afrigter, Pote Human, vir Handré Pollard, Jesse Kriel en Rosko Specman ’n ruskans bied. Boonop is die slot Jason­ Jenkins weens ’n bors­besering nie beskikbaar­ nie. Human het Woensdag kwaai wal gegooi toe hy gevra is of hy sy naas­bestes teen die Jaguares in die veld gaan stoot. Hy het geantwoord: “Aller­mins. Oorgehaal “Ons het ’n uitstekende week op die oefenveld gehad. “Almal is nou oor­gehaal om te wys hulle kan die skoene­ van die eerstekeuse-spelers vol staan.” Om die Jaguares te klop, sal Duane Vermeulen en sy troepe voorlangs beheer moet neem. Dit sal die skakelpaar van Embrose Papier en Manie Libbok die geleentheid bied om avontuurlik te speel. Libbok is propvol talent en het veral ’n oog vir ’n gaping. ’n Oorwinning op ’n span se tuisveld bly altyd ononderhandelbaar.