EEN persoon is dood nadat hy uit ’n voertuig geval het in ’n kop-teen-kop-botsing gisteroggend tussen Caledon en Botrivier. Volgens Kenny Africa, Wes-Kaapse verkeershoof, het die ongeluk omstreeks 07:30 op die N2 by Dassiesfontein gebeur. “Volgens ’n ooggetuie het ’n bestuurder van ’n Toyota LDV in die rigting van Grabouw gery, beheer verloor en teen ’n gepantserde voertuig van ’n sekuriteitsmaatskappy gebots. “Die bestuurder van die kar het uitgeval en gesterf. ’n Passasier in die Toyota is lig beseer.” Volgens Africa is niemand in die ander voertuig beseer nie.