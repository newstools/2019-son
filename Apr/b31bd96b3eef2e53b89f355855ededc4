Nqaba Bhanga, DA-premierskandidaat in die Oos-Kaap, skryf: Die noodsaaklikheid vir alle Suid-Afrikaners om op 8 Mei te gaan en hulle kruisies vir ’n DA-regering te trek, kan nie genoeg benadruk word nie. Elke kieser wat die mislukte ANC se korrupsie wil uitroei en ’n werk in elke huishouding wil sien, moet uitkom en die DA steun, want net die DA is groot genoeg om die ANC en EFF uit te hou. Die komende verkiesing gaan ’n deurslaggewende oomblik in Suid-Afrika se geskiedenis wees. Op 8 Mei kry Suid-Afrikaners die geleentheid om ’n einde aan 25 jaar se vermorste geleenthede te bring. Die verkiesing is ons kans om verandering te bring wat korrupsie stop en ’n werk in elke huis skep. ’n DA-regering sal seker maak dat ten minste een werk in elke Suid-Afrikaanse huishouding geskep word. ’n Onmiddellike program van aksie om die doelwitte te realiseer, is in plek en kan geïmplimenteer word wanneer ’n DA-regering oorneem. Die plan sluit in: Die DA se belofte aan Suid-Afrika is om korrupsie te beveg, ’n eerlike en bekwame polisiediens op die been te bring, gelyke toegang tot werkgeleenthede te skep, ons landsgrense te beveilig en dienslewering te bespoedig.