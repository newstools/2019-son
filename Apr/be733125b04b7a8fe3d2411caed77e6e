DIE polisie in Uitenhage het twee mans gearresteer nadat hulle ’n vrou in ’n huisroof deur haar slaapkamerdeur geskiet het. Sers. Majola Nkohli, polisiewoordvoerder, sê drie mans wat met guns en messe gewapen was, het die kombuisdeur van ’n huis in Ngcayichibistraat in KwaNobu­hle Maandagaand oopgeskop. Die vier inwoners van die huis het na die slaapkamer gevlug en die deur toegedruk. Dit was toe dat een van die verdagtes deur die deur geskiet het. Die bullet het die vrou in die maag getref. Die verdagtes, wat almal balaklawas aangehad het, het toe die inwoners in die kamer gedreig en die huis deursoek. Daarna het hulle in twee karre weggejaag. Die beseerde vrou is gerush na die plaaslike hospitaal, waar sy tans in ’n bestendige toestand is. Nkohli sê kort ná die voorval het die polisie inligting gekry dat een van die voertuie wat in die rooftog gebruik is, buitekant ’n plaaslike tavern staan. Daar is beslag gelê op ’n rooi Polo met Mpumalanga-nommerplate. Twee verdagtes is ook gearresteer. Die ander verdagte is nog op vrye voet.