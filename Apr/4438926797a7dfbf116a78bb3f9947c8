’N KUNG FU-ontwikkelingspan van Kaapstad wat in Hongkong aan ’n toernooi deelgeneem het, is goud werd. Die span, onder leiding van MJ Li, het in die professionele afdeling deelgeneem en drie goue medaljes gewen – in die afdelings taichi, wapens en kaalvuis. Salma Natalie Doran het ’n goue medalje gewen. Sy is die eerste Suid-Afrikaanse vrou wat aan die toer­nooi deelgeneem het. Sy het die goue medalje in die beginnersafdeling gewen. Spanafdeling Saifullah Chafeker (11), wat ’n gebrek het, het in die abled-body-afdeling meegeding. Sy het ook ’n goue medalje verower. Muhajir Abrahams (11) en Sinawo Yola (17) het SA ook trots gemaak met ’n silwermedalje elk. In nog ’n eerste vir ’n Suid-Afrikaanse kung fu-span, het dié team in die gesinchroniseerde span­afdeling gewen. Hulle het ag medaljes huis toe gebring. Li sê die span was baie goeie ambassadeurs vir Suid-Afrika. Hy voeg by die vertoning sal help dat kung fu onder die jeug van die land gewilder raak. Die ander lede van Li se ontwikkelingspan was Uzair­ Apollis, Luqmaan Slarmie, Ghumayd Goolam en Leandre Petersen. Albert Fritz, die Wes-Kaapse minister van maatskaplike ontwikkeling, Anroux Marais, die Wes-Kaapse minister van sport en kultuur, en Dan Plato, Kaapstad se burgemeester, het die span voor die toernooi bygestaan. Die organisasies wat ’n reuse-bydrae gelewer het, is die NGO Awqaf SA, Gang Dong, die hoof van die Hua Xing Arts Group, die Chinese konsulaat en verskeie besighede.