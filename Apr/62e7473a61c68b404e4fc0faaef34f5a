EON le Roux het Sondagaand die dak laat lig toe hy die 80’s song “Don’t Stop Believin’ ” deur Journey in The Voice SA gesing het. Aan die einde van die Baaise sanger se uitmuntende performance was al vier coaches op hulle voete. Riky Rick, Riana Nel, Francois van Coke en Lira het só gewys hoe baie hulle die optrede geniet het. Eon se coach, Riky, het nie ’n kans gewaag om hom in die danger zone te sit nie. Hy het hom reguit na die safe zone gestuur. King Kotini het hard baklei vir Eon. Hy wou hom opsluit nie deur een van die ander coaches laat steel nie. Van Riky se talentvolle kunstenaars wat wel deur die ander coach­es gegaps is, is die Kaapse kelnerin Nikita Williams en die Kaapse kitaarman Keanu Harker. Toe die rapper Nikita in die danger zone plaas, het Francois sy laaste steal gebruik en haar opgeraap. Lira het Keanu gekies toe die rapper on­seker gevoel het oor die Kaapse klong se vermoëns. Rick het wel die geliefde Kaapse sanger Tye Platinum na die danger zone gestuur nadat hy Chris Brown en Jordin Sparks se “No Air” gesing het. Hy het skaars op die stoel gesit, toe druk Riana haar knoppie om hom vir haar nader te hark. Die sangeres het vir Tye gesê sy is mal oor sy stem en sal nie omgee om hom oor en oor te hoor sing nie. Sjoe, die week was tense, maar ek weet volgende week gaan nog meer tense wees. Dan vat #RianaNel die stage.