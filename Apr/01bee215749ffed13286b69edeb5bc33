Huldeblyke stroom steeds in vir die bekroonde gospelsanger en pastoor, dr. Nkomfa Mkabile, wie die afgelope week na ‘n kort siekbed oorlede. Die 48-jarige word deur sy familie onthou as ‘n vredemaker, wie daarvan gehou het om mense gelukkig te sien.Hy word beskryf as ‘n passievolle prediker, sanger, wie geliefd was deur talle. Mbakile is in 1970 in Mbekweni in die Paarl gebore. Vukile Sekilane, ‘n familie-woordvoerder, sê op vroeë ouderdom al het Mbakile ‘n liefde vir preek en gospelmusiek getoon. “Hy het ook daarvan gehou om terug te gee aan sy gemeenskap.” Mbakile was ook aktief in die politiek en was tot onlangs ‘n ANC raadslid in Drakenstein-munisipaliteit, voor hy oorgeloop het na die nuut gestigte African Transformation Movement. Die ATM sê in ‘n verklaring hulle het met skok verneem van sy skielike dood. “Hy het sedert hy aangesluit het hard gewerk om van die party ‘n sukses te maak en sy bydra kan nie gemeet word nie.” Onder die huldeblyke wat instroom is die van dr. Nomafrench Mbombo, Wes-Kaapse minister van gesondheid.Op Facebook skryf sy: “Ek het hospitaal toe gejaag om die apostle te besoek. Dit is deur divine intervention wat ek ‘n geleentheid gegun kon word om tyd met hom in sy laaste oomblikke op aarde te deel “Ons was dalk mekaar se politieke opposisie, maar by gemeenskapswerk of kerk het on seen fokus gehad en dit is die mense." Linda Landu, hoofsweep van die Kaapse Wynlanddistriksmunisipaliteit, sê die nuus was vir haar ook ‘n skok.“Nkomfa was ‘n skerp en uitstekende raadslid. Love him or hate him, hy was enig in sy soort. “Met al die politieke woelinge om ons, kon ons tyd maak om te skinder en lekker hard te lag. Hy was ‘n mense-mens en gaan gemis word.” Mbakile word oorleef deur sy ma, Nontinam, vrou, Unathi, en drie kinders. Sy begrafnis sal na verwagting volgende Donderdag wees. 