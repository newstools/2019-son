LET’s call ’n spade ’n spade! Vanuit ’n Kaapse oogpunt het die 30ste o. 19-Bayhill Cup-toernooi beslis nié aan die verwagtinge voldoen nie – veral nie wat die aksie op die speelveld betref nie. Dat ’n akademie-span soos Ajax Cape Town in ’n mid-final betrokke was, is ’n aanduiding van hoe swak die Kaapse aanslag vanjaar in die Paastoernooi was. Die Premierliga-span Cape­ Town City was ook teleurstellend en is deur Bloem Celtic uitgeskakel. Ajax moes met ’n bronsmedalje tevrede wees nadat hy die einste Celtic met 1-0 geklop het. Die plaaslike span van Silvertown, SilverSpurs, het op sy beurt beïndruk. Hy het die toekenning vir die most promising amateurspan verower. Hy is in die plaat­afdeling deur PPG Langa gestuit. Met die toernooi wat in 2018 gekanselleer is weens die droogtekrisis, was daar aanvanklik ’n groter rede om na die toernooi uit te sien. Dis duidelik dat die toernooi ook van sy glans verloor het, maar daar is nog hoop op ’n herlewing. Daar moet wel genoem word dat die oorsese span van Palestina, Khanyounis Centre, in ’n groot mate tot die teleurstelling bygedra het. Die Palestynse span het groot uitdagings ervaar om in Suid-Afrika uit te kom. Hy het eergister (Paassondag) eers by die toernooi aangewals gekom. Daar het omtrent vrae opgeduik oor hoe­kom die span in die eerste plek toegelaat is om aan die toernooi deel te neem. Van die sokkertoeskouers wou weet hoe regverdig dit teenoor die ander spanne in die toernooi is om met ’n span kort te speel. Dis g’n geheim dat spanne hul voortande sou gee om aan die gesogte jeugtoernooi deel te neem nie. Nietemin besit die Bayhill die regte van die toernooi en is geregtig om te besluit wie mag deelneem en wie mag nié. Onoorwonne Ondanks die administratiewe oordeelsfout was daar geen keer aan Highlands Park nie. Die span is ’n cut above the rest en het die toernooi onoorwonne afgesluit. Hy het Mamelodi Sundowns gister met 4-2 (1-1) op penalties gestuit.