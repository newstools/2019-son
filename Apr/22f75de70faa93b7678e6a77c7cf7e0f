ONS goue seun se boek is nou kindervriendelik! Trevor Noah het Dinsdag op Instagram aangekondig sy topverkoperboek, Born A Crime, is nou verwerk in ’n kinderboek. Die titel van dié kinderweergawe van die boek, It’s Trevor Noah: Born A Crime, is ’n bietjie anders as die memoir wat oorspronklik in 2016 bekendgestel is. Die cover van die boek lyk ook heel anders. Dis catchy en kleurryk en lyk beslis na iets wat die jongspan gaan verslind. Trevor kon sy opwinding nie binne hou nie en het op Instagram laat hoor: “Ek is so opgewonde om aan te kondig dat @randomhousekids my boek aangepas het vir jonger lesers! It’s Trevor Noah: Born A Crime is vandag beskikbaar. Jy kan die boek aanlyn bestel, volg net die link in my bio.”