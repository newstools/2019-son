DIE helfte van die jaar is nog nie eens hier nie en die talk show-koningin Wendy Wil­liams is heeltyd in die nuus. Sy was intussen in ’n rehab en sy skei van haar man, Kevin Hunter, ná meer as 20 jaar. Daar was rumours dat hy rondneuk. Dis ook nou die eerste keer wat sy daaroor praat. Sy het op haar show gesê dis crazy, want haar besigheid is nou almal se besigheid. Die 54-jarige ster het openlik gepraat ook haar verslawing en haar tyd in rehab. Sy sê sy beplan ’n hele nuwe lewe vir haar en haar seun. “Glo my, as jy in ’n kamer lê en daar is geen TV nie en net grys mure, dink jy baie oor jou lewe. Dít was my lewe in die rehab.” Wendy sê dit was een van die beste dinge wat met haar kon gebeur het. “As jy oor jou lewe nadink, dink jy aan hoe en wat jy die wêreld gegee het, veral op die show.” Sy sê dit het haar boonop gehelp om ander dinge in haar lewe uit te sort toe sy haar nugterheid en verslawing aanpak. – Channel24