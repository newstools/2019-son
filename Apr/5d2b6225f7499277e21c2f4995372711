ST. MARK’ S (Alicedale) se eerste rugbyspan was heeltemal te sterk vir Black Lions van Addo. In Saterdag se wedstryd het St. Mark’s sake oorheers en met 46-22 gewen. Met die rustyd was die tuisspan reeds gemaklik met 22-5 voor. Dié wedstryd was deel van die Oostelike Provinsie Rugbyunie (OPRU) se Sondagsrivier-streekliga. St. Mark’s het met sy sege ook ’n waardevolle bonuspunt verower. Die warm weer in Alicedale het die tuisspan nie af­geskrik om van meet af aan die bal rond te gooi nie. Skrums St. Mark’s se sterk en groot voorspelers het die pap dik aangemaak en baie goeie balbesit aan die vlugvoetige agterlyn besorg. Die tuisspan het ook die skrums en lynstane oorheers, maar sy jong losskakel, Ettienne Blou, was die held van die dag. Hy het met twee drieë, vier doelskoppe en ’n strafdoel altesame 21 punte vir sy span aangeteken. Blou is as die speler van die wedstryd aangewys vir sy aanvallende en skeppende spel. Die wedstryde wat aanvanklik vir 6 April bepaal is, sal eers dan aan die beurt kom.