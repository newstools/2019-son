’N MAN wat sy ouer broer doodgesteek het, is dié week vir 15 jaar tronk toe gestuur. Luidens getuienis het Andile Ace September (27) en sy broer, Xolani (32), op 10 November­ 2017 oor geld gestry. Die stryery het daartoe gelei dat Andile vir Xolani gesteek het. Xolani is ’n paar uur later in die hospitaal dood. Sy broer is dieselfde dag nog op ’n moordklag in hegtenis geneem. Geloof Andile het Maandag in die Uitenhage-streekhof sy lot gehoor. Brig. Ronald Koll, die groepsbevelvoerder van die Uitenhage cluster, het die ondersoekbeampte in die saak geloof vir die effektiewe manier waarop hy sy ondersoek gedoen het. Koll sê hierdie skuldigbevinding en lang vonnis is die gevolg van deeglike ondersoekwerk deur die speurders wat alle relevante bewyse bymekaar gemaak het om die oortreder suksesvol met die misdaad te verbind.