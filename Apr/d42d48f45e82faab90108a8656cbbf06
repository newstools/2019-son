INWONERS van informele nedersettings in Houtbaai het hulle woede oor die onlangse sloping van hulle huise strate toe gevat. Vrydagoggend het die cops gesê hulle moes lede na die Houtbaai-polisiestasie ontplooi waar inwoners voor die cop shop vure aangesteek het. Lt.kol. Andrè Traut, polisiewoordvoerder, sê beamptes is in die Houtbaai-area ontplooi om die betoging te monitor en reg en orde te handhaaf. Traut sê meer as 400 mense het in die strate betoog. Hy voeg by: “Die betogings wat voor die polisiestasie begin het, het daarna na die biblioteek beweeg. Niemand is ge­arresteer nie en daar is skade aan die infrastruktuur in die area aangerig.” – News24