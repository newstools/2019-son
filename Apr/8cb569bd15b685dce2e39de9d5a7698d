DONKER rookwolke het Sondagmiddag oor Kaapstad-stasie gehang toe vyf treinwaens in vlamme was. Luidens 'n berig op News24 was brandbestryders teen 16:00 besig om elektrisiteit af te skakel om die brand op platform 12 te blus. Klein rookwolke het eers in die lug gehang en vinnig oor die stasie en taxi-staanplek versprei. Sterkwind het die rook uit die stasie gewaai. Theo Layne, brandweerhoof van die Stad Kaapstad, kon nie sê wat die oorsaak van die brand is nie. "Met die brandbestryders se aankoms op die toneel was vyf treinwaens van twee treine elk aan die brand. Geen beserings is aangemeld nie." Die ANC het die brandstigting van treine sterk veroordeel. 'n Woedende Faiez Jacobs, Wes-Kaapse sekretaris van die ANC, sê die treine behoort aan die nasie. "Om hulle aan die brand te steek is 'n misdaad teen die mense. Daar is niks om so 'n misdaad te regverdig nie," sê Jacobs. Jacobs het die polisie aangemoedig om so gou moontlik die skuldiges te arresteer. Hy sê 'n sterk boodskap moet uitgestuur word dat sabotasie nie ongestraf gelaat sal word nie. Hy het ook gevra dat getuies na vore moet kom. Metrorail het teen druktyd nog nie op navvrae reageer nie. Hierdie storie sal update word, soos meer inligting beskikbaar word.  