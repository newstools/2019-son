JÜRGEN Klopp het joernaliste gister op Liverpool se nuuskonferensie sommer vinnig op hulle plek gesit. Die Merseysiders, wat hulle top­posisie weer aan Manchester City moes afstaan ná City se derby-sege oor Manchester United Woensdag op Old Trafford, pak Huddersfield Town vandag op Anfield. Die maksimum punte in dié stryd sal Liverpool weer die topplek besorg en die druk op City laat toeneem. Pleks van fokus op die reeds gerelegeerde Huddersfield, het die media Klopp oorval met vrae oor Barcelona, wat hulle eers volgende week in die Camp Nou in die eerste been van die Champions League se halfeind pak. Dis omdat Klopp nog nooit in sy bestuursloopbaan met die Catalans in ’n Europese wedstryd swaarde gekruis het nie. Die Duitser was duidelik geïrriteerd en het teruggekap: “Waarom praat ons oor Barcelona? “Ons dink glad nie aan Barcelona nie. Dit is julle, die media, wat die negatiewe aspekte in my spelers se koppe sit. “Ons probeer so positief moontlik wees, maar hoe kan jy as daar so baie negatiewe dinge gesê word? “Ek is gefokus net op die liga en op Huddersfield, niks anders nie.” Klopp het op ’n positiewe noot gesê hy verwag dat Mohamed Salah en Fabinho beskikbaar sal wees vir die stryd teen Huddersfield. Daar is aan Fabinho en Salah ’n ruskans gegee. Hierdie Nederlander is een van ses spelers wat benoem is, insluitend Raheem Sterling, Bernardo Silva, Sergio Agüero, Eden Hazard en Sadio Mané. Salah het die toekenning laas seisoen gewen danksy sy heldedade. Die wenner word Sondag bekend gemaak. – AP