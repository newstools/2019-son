DIT lyk of die swanger hertogin van Sussex nóg ’n koninklike reël gaan oortree. Ek lees op Daily Mail Me­ghan beplan om die lewe aan haar en prins Harry se eersteling te skenk in ’n kraameenheid nie te ver van Windsor nie. Sy is nie die eerste royal wat nie ag slaan op die reël dat alle koninklikes by die huis die lewe moet skenk nie. Prins Harry se oorle ma, prinses Diana, het die koninklike reël oortree toe sy in die Lindo-vleuel van die St. Mary-hospitaal in Paddington aan albei haar seuns die lewe geskenk het. Di het geweier om by die huis te kraam. Waarheid Die kuise Kate het ook afgewyk van die koninklike tradisie. Die hertogin van Cambridge het in dieselfde Lindo-vleuel gekraam toe sy die lewe aan haar en prins William se kinders, prins George (5), prinses Charlotte, (3), en prins Louis (11 maande) geskenk het. Om die waarheid te sê, ek het nogal verwag ’n moderne vrou soos Meghan sal nie sommer by die huis kraam nie ... Sy word nie verniet die rebelse royal genoem nie.