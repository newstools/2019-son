DIE besige Malibongwe-rylaan naby die N7-snelweg in Du Noon is gistermiddag vir verkeer gesluit weens ’n protesaksie wat daar uitgebreek het. Dit volg nadat betogers twee lorries met petrolbomme aan die brand gesteek het. Richard Coleman, ’n woordvoerder van die Stad Kaapstad se verkeersdepartement, sê: “Twee trokke is aan die brand gesteek. Die betogers het gevlug. Toneel “Daar is protesaksie op Malibongwe-rylaan. “Dié pad is tussen Potsdamweg en Rivergate gesluit. “Lede van die Table View-polisiestasie is op die toneel. “Brand- en-reddingsdienste is ook op die toneel. “Tyres brand in die pad, maar daar is geen teken van die betogers nie.” Rob Byrne, ’n woordvoerder van TrafficSA, sê gister oor die chaos: “Motoriste kan vertragings tussen die N7-snelweg en Malibongwe-rylaan verwag.”