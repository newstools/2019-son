HOPELIK het jy teen nou al jou kaartjie en 3D glasses gekoop, want glo beslis die hype – Avengers: Endgame is elke rand en sent van jou hardverdiende geld werd. As jy lus voel vir ’n rollercoaster van emosie gemeng met punchlines wat jou laat skater van die lag is dit die movie vir jou. Om nie eens te praat van die action scenes. Die regisseurs, Anthony en Joe Russo, het beslis ’n wenner hier beurt. Ek was een van die gelukkiges wat uitgenooi is om die pre-screening van die much anticipated Avengers-movie te kyk. Avengers: Endgame, die opvolg tot Avengers: Infinity War is die hoogtepunt van die Marvel-heelal wat in 2008 met die eerste Iron Man begin het. Oor die afgelope 11 jaar het Marvel die gehoor aan ons gewilde superheroes bekendgestel. Almal is nou in een fliek met 'n gesamentlike doel: Om die baddie Thanos te verslaan. In Infinity War het Thanos dit reggekry om al ses Infinity Stones te versamel. Iets wat hom die mag gegee het om die heelal se bevolking met die helfte te verminder deur eenvoudig net sy vingers te snap. In Endgame probeer die Avengers hul vriende red wat met daai einste snap uitgewis is. So gaan hulle dit regkry? Gaan van ons superheroes sterf? Moet jy op die uitkyk wees vir nuwe superhelde wat hul verskyning maak? Net soos die Russo’s gaan ek ook niks verklap nie. Dit sal net vekeerd van my wees om alles te gaan weggee. Al wat ek wel gaan sê is: Moet liewers nie jou tyd mors om te wag vir die after-credits scene - iets waarvoor Marvel bekendheid verwerf het - nie. Daar het Marvel en die Russo-broers almal ’n rat voor die oë gedraai. Die movie is goed. Baie goed. As dit nie ten minste ’n Golden Globe wen of vir Oscar benoem word nie, kan ek maar met ‘n pap snoek deur die bek geklap word.