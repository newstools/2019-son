DIE snaar wat na bewering in die Paasnaweek twee treine op die Kaapstad-stasie aan die brand gesteek het, is vir sielkundige evaluering gestuur. Thobela Xoseni (30) van Khayelitsha is Maandag gearresteer. Dit volg ná die brandstigting Sondag op twee treine wat op die treinstasie gestaan het. Xoseni word van kwaad­willige saakbeskadiging aangekla. Betaal Hy het gister tydens sy eerste verskyning heel deurmekaar gelyk toe landdros Greg Jacobs sy regte aan hom verduidelik. Jacobs het gesê: “Dis ’n baie ernstige saak dié. “Ek sal jou aanraai om aansoek te doen om regshulp as jy nie jou eie lawyer kan bekostig nie.” Die saak is tot 5 Mei uitgestel vir Xoseni se aansoek om Legal Aid. Hy is toe na die distriks­geneesheer verwys vir sielkundige evaluering.