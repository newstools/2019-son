SUID-AFRIKA se vroue-krieketspan moet volgende maand teen Pakistan steeds sonder Dané van Niekerk klaarkom. Die Proteas se gereelde kaptein herstel nog van ’n besering aan haar regter-­bobeen. Van Niekerk het die besering in Februarie in ’n wedstryd teen Sri Lanka opgedoen. Suné Luus het toe as kaptein oorgeneem. Sy sal weer volgende maand kaptein wees. Opduik Luus het aanvanklik nie die span teen Sri Lanka gehaal nie, maar is teruggeroep toe Chloe Tryon beseer is. Toe Van Niekerk se besering daarna opduik, is Luus tot kaptein bevorder. Tryon is ook weer fiks om haar plek in te neem. ’n Ander senior speler wat terugkeer, is die aanvallende aanvangskolwer Lizelle Lee. Die spanbestuur was van mening dat Lee eers haar fiksheid moes opknap voordat sy haar plek kon terugkry. Eerste Dit gaan interessant wees om te sien hoe sy in die komende drie eendaagse wedstryde en die vyf T20-wedstryde daarna vaar. Die eerste ODI word op 6 Mei in Potchefstroom gespeel. 