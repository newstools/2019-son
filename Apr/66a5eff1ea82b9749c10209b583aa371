DIE OP Mighty Elephants sal vandag in Plettenbergbaai hulle voorbereiding vir die SuperSport Challenge afsluit met ’n vriendskaplike wedstryd teen Suidwestelike Distrikte. Die OP Rugbyunie (OPRU) het ’n groep van 37 spelers bekend gemaak wat die nuwe breier, Chumani Booi, in vanjaar se kompetisie sal inspan. OP het 22 spelers gekies uit die klubs en 15 van die Pro14-franchise, die South­ern Kings. Van die Kings wat uitstaan in die OP-groep is die Fidjiaan Meli Rokoua en Sibusiso Sithole, ’n voormalige Blitsbok, wat albei op senter sal uitdraf. Op losskakel is daar ook twee Kings, Oliver Zono en Martin du Toit, wat kan diens doen, maar die Madibaz se Luvo Claassen het goed gevaar in die Varsity Shield en verdien ’n kans. Mik OP gaan sy Supersport Challenge op 28 April teen Boland in Robertson begin. Die OPRU se president, André Rademan, meen die groep kan mik na die titel. “Die groep is vol talent en ervaring en ek voel hulle kan goed doen en daarna mik om die titel Baai toe te bring,” sê hy. Die OP-breier het die name van nog 17 spelers bekend gemaak wat in die uitgebreide groep is en ná die oefenwedstryd met die res van die groep sal oefen. Die OP-groep is: VOORSPELERS (20) Stutte: Xander Vos, Justin Forwood, Luvoyo Pupuma (Southern Kings), Dewald Barnard, Nicolas Roebeck (PE Polisie), Johan van Wyk (Madibaz). Hakers: Tango Balekile (Southern Kings), Tembekile Boltina (Madibaz), Mbeko Kota (Spring Rose). Slotte: Schalk Oelofse, Jurie van Vuuren, Giant Mtyanda (Southern Kings), Ashley Viviers (Park), Anele Lungisa (Star of Hope). Losvoorspelers: Shaun Basson (Progress), Kamva Dilima (Madibaz), Pieter- Steph de Wet (Southern Kings), Renier Erasmus (PE Polisie), Diego Williams (Gardens), Zingisa April (Spring Rose). AGTERSPELERS (17) Skrumskakels: Richmond Gora (Missionvale United), Sonwabile Majola (Progress), Ethan Majola (PE Harlequins). Losskakels: Oliver Zono, Martin du Toit (Southern Kings), Luvo Claasen (Madibaz). Senters: Sherwin Slater (PE Harlequins), Ntabeni Dukisa, Sibusiso Sithole (Southern Kings), Sonwabile Mantyoyi (Kwaru), Fabio Mapaleng (Madibaz). Vleuels: Michael Makase, Meli Rokoua (Southern Kings) Bathandwa Manentsa (Park), Athi Mahinje (Madibaz). Heelagters: Michael Botha (Southern Kings), Tristan Fourie (Madibaz).