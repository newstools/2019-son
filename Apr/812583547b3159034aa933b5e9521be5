SONLANDERS kan soos ’n boss die Big Boss Burger by The Grillfather gaan eet – vir R10 minder. Son het op 28 Maart sy sweet 16th verjaardag gevier. Lesers kan dit nou saam vier. Al wat lesers moet doen, is om die voucher in vandag se Son uit te knip en dit by The Grillfather in Mitchells Plain of Wynberg in te gee vir ’n lekker discount. Die koepon is tot Vrydag 26 April geldig. Naeem Hussain (32) en Shane Swiegelaar (45), vennote in dié eetplek, het gister oor ’n lekker bord kos vertel hulle het gekies om dié mylpaal saam met Son te vier. “Ons hou van birthdays celebrate,” het Hussain gesê. Visie Volgens Swiegelaar is dit belangrik dat die gemeenskap in die vreugde kan deel. “Ons is ’n restaurant vir die gemeenskap en Son is ’n koerant vir die gemeenskap. Ons het dieselfde visie.” Hussain het bygevoeg dit is ook hulle mission om iets aan die gemeenskap terug te gee. “Nege uit tien van ons verskaffers en werkers kom uit die gemeenskap, so die gemeenskap sal ook met dié ’n deel in die lekker eet kry.” Hussain het beklemtoon mense moet met die uitknipsel kom en nie hulle luck met copies try nie. Hy het gejoke: “Ons mense hou mos van copies van goed maak.” Kry jou Big Boss Burger vandag en celebrate ons birthday saam met ons.