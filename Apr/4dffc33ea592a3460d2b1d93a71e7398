EEN van vandag se groot Engelse Premierligawedstryde kan weliswaar as die Tale of Two Cities beskryf word – al het dit niks met die bekende Charles Dickens novel te make nie. Dis wanneer Manchester City van 20:30 in die Etihad-stadion teen Cardiff City te staan kom. En die klubs se verhale verskil beslis baie. Pep Guardiola, bestuurder, se Citizens moet vandag wen om weer die voortou in die wedloop vir die titel te neem. Cardiff moet aan die ander kant van die spektrum ’n manier vind om in die Etihad te kan wen en in die fight te bly vir Premier­liga-oorlewing. Maar soos sake tans vir Neil Warnock se beleerde span staan, is dit maar wensdenkery dat hulle hulself en Liverpool ’n gunsie kan bewys. Liverpool is met twee punte die voorloper in die liga ná Sondag se dramatiese sege oor Tottenham Hotspur. Die Reds sal vandag se wedstryd met valkoë dophou om presies te weet wat hulle Vrydagaand op St. Mary’s teen Southampton moet doen om weer die eerste plek in te neem. Huisves Die Sky Blues-Cardiff-kragmeting is nie die enigste groot wedstryd vandag nie. Tottenham Hotspur soek redemption ná ’n baie swaarmoedige tydperk in die liga. Spurs kan egter vanaand hulle nuwe stadion, wat 62 000 toeskouers kan huisves, as bondgenoot gebruik teen Crystal Palace. Hulle móét wen om hul kanse op Champions League-sokker vir 2019/20 lewend te hou. Nie lank gelede nie was Spurs nog title contenders.