POLISIE-AKSIES in Port Elizabeth se noordelike gebiede was Donderdagnag suksesvol toe ’n vuurwapen met ammo en dwelms gekonfiskeer is. Die beamptes het met lasbriewe twee huise in Helenvale en Shauderville deursoek. By die huis in Voissenstraat was daar net ’n bietjie dagga en niemand is aangekeer nie. By die huis in Glendenning­straat is ’n Luger (9mm) met sy magasyn en 11 patrone, 86 Mandrax-tablette, 48 rolle dagga en tik gevind. Kol. Priscilla Naidu, polisiewoordvoerder, sê dis sowat R10 000 werd. Sy sê die verdagte het die cops gesien kom en het laat spaander.