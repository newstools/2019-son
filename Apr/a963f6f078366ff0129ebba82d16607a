Twee
mense is dood en vyf ander beseer toe hul voertuig op die Boy Lowe-pad in
Vereeniging gerol het. Nooddienswerkers
sê met hul aankoms op die toneel was daar net een voertuig, wat op sy dak in
die middel van die pad gelê het. In die voertuig was ‘n man met ernstige
beserings. Naby die
voertuig was ses ander passassiers, een van hulle ‘n vrou wat op die toneel
dood verklaar is. Die
ander slagoffers is almal na naby geleë hospitale geneem, vir behandeling. Intussen
is ‘n man dood en vier ander, insluitende twee kinders, beseer in ‘n ongeluk op
die R82 in De Deur. Nooddienswerkers
sê die man het verskeie beserings opgedoen en is op die toneel dood verklaar. Vier
ander passassiers, insluitende twee tieners, is na ‘n hospitaal geneem vir
behandeling. Russel
Meiring, woordvoerder vir ER24, sê “’n 11-Jarige en seun was in ‘n kritieke
toestand, terwyl ‘n 14-jarige seun in ‘n ernstige toestand gevind is. Twee
ander mans het ook geringe beserings opgedoen.”