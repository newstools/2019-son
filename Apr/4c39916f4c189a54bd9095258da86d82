DIE leeus Motan en Pisa gaan nou by Lionsrock in die Vrystaat woon. Die twee was onder die 47 diere wat die welsynsorganisasie Four Paws uit ’n omstrede dieretuin in Gasa gered het. Dit was hulle grootste reddingspoging nog. Die vyf leeus, ’n hiëna, talle apies, wolwe, ystervarke, jakkalse, katte, honde, emoes, volstruise en eekhorings kom uit Rafah Zoo, Gasa se oudste dieretuin. Vroeër vanjaar het vier leeuwelpies daar verkluim. Weke later het footage uitgekom van hoe ’n leeuwyfie se kloue met ’n tuinskêr geknip word. Motan en Pisa raak nog gewoond aan hulle nuwe tuiste. – News24