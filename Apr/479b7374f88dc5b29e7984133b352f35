’N WEGGOOIKIND het háár Woensdag weggegooi, sê sy grootmaakmammie. Hierdie drama het hom afgespeel in Kalkfontein, waar ’n man volgens sy “grootmaakma” sy eie geskiedenis op haar uitgehaal het. Roseline Thompson (55) van Kuilsrivier is met ’n uitsettingsbevel gesmyt uit haar huis waarin sy 15 jaar gewoon het. Die community wou glo jare gelede al die huis afgooi, maar toe het Roseline ingestaan om dit reg te ruk. Sy vertel: “Drug-koppe het die hele huis gevandaliseer. “Toe (die man – die eienaar van die huis) my vra om daar te bly, het die huis net uit vier mure bestaan.” Dit was nadat sy hom glo halfdood in die huis gekry het. Volgens Roseline het sy die man kos gegee en beskerm teen ge­vare – soos ’n ma vir haar eie bloedkind sal maak. Sy vertel: “Ek het my man net drie weke gelede verloor. Nou het my kinders ook nie ’n dak oor hulle kop nie.” Sy het beter verwag van haar “grootmaakkind” en voel teleurgesteld. Sy, haar oorlede seun se girlfriend, haar twee dogters en kleinkinders bly nou by haar broer. “Ek moet op die grond slaap. Dit voel vir my ek swerf. Ek is nie daaraan gewoond nie.” ’n Vrou wat anoniem wil bly, vertel die sheriff van die hof het hom so vinnig geïdentifiseer dat hulle nie eens seker is of hy die ware sheriff is nie. Roseline was nie by die huis toe haar belongings op straat gegooi is nie. Ingestem Philip Niemand, die man se law­yer, sê hulle sukkel al baie lank om die mense uit die huis te kry. Volgens Niemand het Roseline twee jaar en sewe maande kans gehad om te trek. Niemand sê: “Hulle het ingestem om op 31 Maart te trek.” Volgens Niemand is Roseline aanhoudend gewaarsku hulle moet die huis ontruim. Toe hulle einde Maart nie uit was nie, het hulle ’n uitsettingsbevel gekry en is daar voort­gegaan met die uitsetting.