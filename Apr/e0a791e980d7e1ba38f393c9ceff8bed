MA VAN daai skollie, hoekô maak djy ôs gemeenskap so deurmekaar? Ja, ekke blame vi djou en nie daai useless gangster-klong van djou nie! Daai klong was nie ’n skollie gebore nie. Djy’t hom soe gemaak! Kom ekke verfris djou maaind… Hy was nog skaars een, toe laat djy hom vloek – tot groot vermaak van djou vrinne. Dit was vi julle soe oulik as die klein snotneus-brat sê: “Ma te poet!” Later skel boetatjie die onnies van hul ma se goeters. Dan hol djy met djou vuil, pink gown en swirlkous oppie kroeskop skool toe om die onnies te gaat insê. Dít oor hulle kwansuis djou bloeitjie mistreat. As pa vir boeta wil pak gee, dan skel djy vi pa uit. “Los die klong! Voetsek, soontoe, djou moffie!” En dít tot groot vermaak van boeta. In graad 8 besluit boeta dat hy nou gatvol van die skool is, want die onnies treat hom nie lekker nie. Djy allow hom om by die huis te bly, want djy’tie nou die krag om daai onnies k*k te gaat ve’tel nie. Maar boeta is noggie reg vi die arbeidsmark nie, so boeta staan elke dag op wannir die son in sy gat skyn. Hy gaat sit agter sy knieë oppie hoeke en het die wêreld se tyd om k*k uit te dink. Hy kô net elke keer huis toe om te vreet en sy kwaai namelekkers te change. Nou katrol die gangsters hom in, want boeta lyk na ’n duidelike makker. Boeta raak deurmekaar met drugs. Djy haloep gou vi bail-tjieng, want boeta kannie innie mang sit nie. Maar hier buite beteken boeta f*kk*l vi djou. Later bring boeta drugs en vuurwapens innie huis in. Die gattas kô skud djou huis. Djy baklei saam met boeta toe hulle hom wil toekap. Djy steek die gemeenskap op om saam te staan en die gattas met klippe weg te jaag. Want die gun wat in djou jaart gekry is, is glo daar geplant. Môre pose djy en boeta met sulke hartseer gevreetjies op die voorblaaie van die koerante. Want die boere was onnodig rof met julle. So gaat dit aan, tot boeta daar in sy bloed op die sypaadjie lê en roggel. Hy is deur sy vuil bek, sy vuil ballas en tjappies-gevreet geskiet. Nou gil djy ten hemele: “My klong wassie ’n gangster nie!” Maar ekke sê nou vi djou – ma van daai oorle skollie – djy gaat eendag rekenskap moet gee oor hoeko djy djou klong se vroeë dood veroorsaak het.