DIE Manchester United-legende Roy Keane sê Ole Gunnar Solskjaer moet pasop dat sy spelers hom nie “onder die bus gooi” nes hulle met hulle vorige baas José Mourinho gedoen het nie. Keane, wat 362 wedstryde vir die Red Devils gespeel het, het nie doekies omgedraai oor sy voormalige span se treurmare nie. Keane was krities oor Paul Pogba en beskou die 26-jarige Fransman as ’n groot probleem in die United-span. Keane sê: “Pogba is ’n talentvolle seun, maar ons sê dit nou al hoe lank. “Daar’s kere in wedstryde waar hy nie sprint of terug hardloop om te help nie. Hy’s ’n groot probleem vir United. “Ek dink nie hy stel ’n goeie voorbeeld nie. Ek weet nie hoe hy op die oefenveld is of wanneer hulle reis nie. “Hy praat baie oor lyftaal en trots, maar ek sien dit nie in sy vertonings nie. My oë bedrieg my nie.” – Sportredaksie