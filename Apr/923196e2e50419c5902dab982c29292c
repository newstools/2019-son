EUCLID Jacobs se splinternuwe album is een van die dae uit – en die launch daarvan gaan iets baie spesiaals wees. Die musikant is baie opgewonde oor sy nuutste album, Second Chance. Jacobs vertel: “Dis ’n baie persoonlike album. Ek weet dié liedere gaan baie harte diep raak. “Die Here het my ’n tweede kans gegee en dié keer gee ek alles met my hart en my siel.” Die vervaardiging van die titelsnit is vir hom ekstra spesiaal, want hy gebruik sy klassieke agtergrond en speel self klavier. Die launch gaan ’n baie opwindende stuk wees, want dit geskied in die cinema! Die uitreiking van Second Chance behels twee screen­ings – 13:30 en 15:30 – op 4 Mei in Nu Metro Cinema 12 in Canal Walk. Kaartjies kos R180 en sluit die album in. Daar is ook ’n lucky draw waarin een gelukkige kaartjiehouer met ’n stel studio-oorfone gaan wegstap.