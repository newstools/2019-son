DIE gospelsanger Donald Lewis van Eersterivier is baie opgewonde oor sy eerste single, “Halleluja”. Die producer wat saam met hom aan die lied gewerk het, is Charlton Kortjé. Donald sing al 13 jaar gospel en sy begeerte is dat mense geraak sal word deur sy musiek. Lewis meen baie kere sing ons van die probleme eerder as om God in aanbidding te eer, want Hy is die helper en ’n toevlug in tye van benoudheid. Lewis sê: “Gospelmusiek kan mense se lewe verander en in dié atmosfeer kan wonders gebeur.” Donald vertel hy wil deur sy musiek die boodskap van hoop bring en siele vir die Here wen. Lewis het groot vreugde as hy by sy familie en vriende kuier en sien hoe mense uitstyg bo hulle omstandighede en ’n sukses van hulle lewe maak. Donald sê sy ouers, vrou en kinders is die dryfvere en groot inspirasie in sy lewe, en hulle leer hom om die beste pa te wees.