DIT kan nou wel neusie verby wees vir Cape Town City se Premierliga-titeldrome, maar die Citizens is nog op koers vir ’n topvier-posisie. Met die MTN8-titel reeds in die sakkie, kan City se coach, Benni McCarthy, redelik tevrede wees met sy werk in net sy tweede seisoen. Die Citizens (47 punte) beklee die vierde posisie, ná die derde geplaaste Wits (48) en Mamelodi Sundowns (50), wat ’n wedstryd minder gespeel het. Dis nadat McCarthy-hulle Chippa United se relegasiepyne Vrydag in die Baai vererger het. Die Chilli Boys was vlamloos en het verdien om dié stryd met 0-2 verloor. Shane Roberts en Gift Links het in die tweede helfte sukses behaal vir die Kaapse besoekers. City kan nog ook ’n sê hê oor waar die liga-kroon ’n tuiste sal kry. City het ’n volle week om voor te berei vir die liga-voorloper, Orlando Pirates, in sy laaste stryd in de Kaap. Ironies genoeg kan City ook ’n sê hê in die relegasie-moeras omdat hy Black Leopards in sy laaste stryd pak.