LEERDERS van enkele skole in die Wes-Kaap kry dié week ’n kans om aan die prestige­ryke Dallas-sokkertoernooi in Amerika deel te neem. Van die wêreld se beste junior sokkerspelers neem aan die toernooi deel. Die Suid-Afrikaners ding onder die vaandel van die sokkerklub Ikapa United in die toernooi mee. Ná die proewe is drie seunspanne (o. 14, o. 18 en o. 19) en ’n o. 19-meisiespan vir die toernooi saamgestel. Die o. 19-span is die eerste Afrika-span in jare wat aan die toernooi se Supergroep gaan deelneem. Geloot Jomo Cosmos het dit laas in 1999 gedoen. Die Suid-Afrikaners is saam met Liverpool (Engeland), die verdedigende kampioen, Tigres­ UANL (Mexiko), en New York City (Amerika) in groep A geloot. Jerome Seherie, een van die span se afrigters, sê die o. 19’s het die vermoë om vir die uitklopfase te kwalifiseer.