TAY-TAY het die week ’n jong meisie wat in ’n hospitaal is, baie bly gemaak. Taylor Swift het ’n ’n pragtige bos blomme en ’n handgeskrewe nota gestuur aan ’n fan wat in ’n ernstige ongeluk was. Volgens E! herstel Lindsay Sizemore in ’n hospitaal in Nashville nadat haar nek, ribbe, hand en been beseer is. Die jong fan skryf op sosiale media: “Ek het uiteindelik lank genoeg opgehou huil net om te skryf dat ek so pas blomme en ’n handgeskrewe nota van Taylor Swift gekry het. Ek is steeds in skok.” Verlig Lindsay sê dis die sweetste ding ooit. En: “Nooit in ’n miljoen jaar het ek verwag om blomme van haar te kry nie. “Ek weet nie eens hoe sy van my weet nie, dat ek ’n nekstut het of in ’n ongeluk was nie. “Sy is soos ’n magical fairy godmother. Sy het die pyn van my gebreekte been, rug, vinger en 11 ribbe verlig. “Dit het my hele lewe opgekikker en ek het dit baie nodig gehad in dié donker tyd.”