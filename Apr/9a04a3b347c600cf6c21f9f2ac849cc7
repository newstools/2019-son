Mmusi Maimane het vroeër vandag hulde gaan bring aan die struggle ikoon, Winnie Madikizela-Mandela en haar voormalige persoonlike assistant, Zodwa Zwane. Die DA-leier het egter nie die verwelkoming by haar huis in Dobsonville in Soweto, van waar hyo ok is, ontvang wat hy gehoop het nie. Sis Zodwa, soos sy alom bekend is, het Maimane verwelkom geklee in ANC-kleure. Maimane sê hy het Paas Maandag gekies omdat dit dieselfde vakansiedag is waarop Madikizela-Mandela verlede jaar oorlede is. Hy het ook sy medelye betuig met Zwane wie se broer oorlede is.Hy was vergesel van DA jeugleier, Luyolo Mphithi. Maimane sê: “Madikizela-Mandela se bydra tot die land moet nooit vergeet word nie. “Ek is ook hier om dankie te sê vir Sis Zodwa. Die mense van Dobsonville is trots op die werk wat jy gedoen het,” het Maimane aan Zwane gesê.