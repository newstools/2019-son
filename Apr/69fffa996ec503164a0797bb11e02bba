DIE cops in die Baai soek inligting nadat ’n jong man die naweek in ’n vermoedelik bendeverwante voorval aan veelvuldige skietwonde dood is. Kol. Priscilla Naidu, ’n polisiewoordvoerder, sê Sondag 18:45 het die polisie gereageer op ’n klag van ’n skietery in Burke­straat, Bloemendal, in die Northerns. Naidu verduidelik met die cops se aankoms op die toneel het hulle afgekom op die lyk van ’n 24-jarige man. Hy het verskeie skietwonde gehad. Die slagoffer is geïdentifiseer as Christopher Minnaar van Burkestraat. Volgens Naidu was Minnaar na bewering betrokke by die Nice Time Boza Gang. Sy sê in dié stadium is die motief vir die moord nog onbekend. Niemand is tot dusver in verband met die skietvoorval in hegtenis geneem nie.