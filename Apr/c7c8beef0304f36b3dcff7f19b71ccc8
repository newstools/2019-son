’N GESTREMDE man het by Century City naby die Canal Walk Shopping Centre verdrink nadat hy in een van die kanale geval het. Graham Clarke, wat aan ’n rolstoel gekluister was nadat hy 30 jaar gelede ’n stroke gehad het, het op dié tragiese manier aan sy einde gekom. Clarke het in die Eric Miles Cheshire-tehuis vir gestremdes in Milnerton gewoon. Getraumatiseer Alet Bosman, die bestuurder van die tehuis, sê Clarke het aan sy helper gevra om Weet-Bix uit die kar te gaan haal omdat hy die eende wou voer in die water. Toe die helper na die kar stap, het hy gesien dat Clarke in die water val. Volgens Bosman is Clarke se helper erg getraumatiseer. – News24