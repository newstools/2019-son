’N AFGEVAARDIGDE van die Oos-Kaapse onderwysdepartement (OKOD) was toe nie Vrydag by die Primêre Skool CW Hendrickse in Uitenhage nie. Ongelukkigheid oor ’n onderwyseres wil al handuit ruk. Leerders beweer sy vloek op hulle, slaan hulle met ’n plastiekpyp en laat hulle haar voete en skouers masseer. Die skoolhoof, Abdul Reciet, het Vrydag aan Son gesê: “Die departement het my geskakel en gesê alles is in plek. Opdrag “Sy (die afgevaardigde) sal my Maandag (vandag) kan kom sien.” Reciet het Son nie toegelaat om op die skoolperseel met die onderwyseres te praat nie. Mali Mtima, departementele woordvoerder, het vroeër gesê die bewerings word bekyk. “Die distriksdirekteur het die departement se arbeids­afdeling opdrag gegee om die saak dringend te ondersoek. “Daarna sal daaroor besluit word. Dit kan skorsing of verpligte verlof insluit.”