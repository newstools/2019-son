As hy Premier van die Wes-Kaap word sal lyfstraf her-ingestel word in skole. Ferlon Christians, Wes-Kaapse leier van die ACDP, het hierdie verklaring tydens ‘n verkiesingsaamtrek in Lavender Hill gesê. Aan ondersteuners het hy genoem: “Leerders moet by wyse van lyfstraf getug word. “Daar is genoeg wette as dit kom by die beskerming van kinders. Maar daar moet ‘n mate van dissipline en matige lyfstraf in skole geimplimenteer word.” Lyfstraf is sedert 1996 verbode in skole. Ten spyte daarvan dat lyfstraf al meer as 20 jaar onwettig is, is daar ‘n vlaag van videos op sosiale media. In dit slaan opvoeders kinders by die skool. Daar is ook videos waar leerders met mekaar baklei. 