DAAI trainwreck Miley Cyrus probeer nou gesig koop nadat Liam Hemsworth haar vir ’n egskeiding gedagvaar het. En good lord! Sy noem ’n ding behoorlik op die naam. Toe die ou laas week vir divorce file, het baie mense háár daarvoor blameer. Miley was mos lekker cosy met Kaitlynn Carter net ’n paar dae voordat Liam skeihof toe gehol het. Die internet het ontplof en social media posts was taamlik brutaal teenoor Miley. Baie glo sterk die split is omdat Miley gecheat het, maar sy sê dis allesbehalwe dít. Sy sê op Twitter sy aanvaar haar lewe is heeltyd ’n ope boek vir haar fans en die publiek. Sy het aangejaag en gecheat in haar vorige verhoudings, beken Miley, en deals het deurgeval weens haar wangedrag. Maar dit koer haar moer as mense sê sy is besig met ’n cover-up vir iets wat sy nie gedoen het nie. Sy erken sy was ’n party animal toe sy jonk was, dat sy zol gerook en drugs gebruik het en dat haar grootste hit oor drugs was. “Jy kan sê ek is ’n twerking, pot-smoking, vuilbek hillbilly, maar ek is nie ’n liegbek nie,” sak sy af. Een user sê Liam het wraggies ’n bullet gedodge. Ander meen Miley moes nie so intimate in haar song “Slide Away” gewees het nie en ook nie so gou aanbeweeg het nie. Die lirieke van die song gee dieselfde weergawe van die break-up as haar spindokters. En dis dat hulle maar net wegbeweeg het van mekaar en ander dinge in hulle lewe soek.