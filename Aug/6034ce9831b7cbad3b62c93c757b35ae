VALSBAAI, 2018 se Gold Cup-kampioen, se doelwit vir dié seisoen is nie om vir die 2020 Gold Cup-toernooi te kwalifiseer nie. Jonathan van der Walt, hoofafrigter van Valsbaai, sê vanjaar is die Westelike Provinsie se Superliga A-kroon belangriker. “Ons beplan nie regtig om vir die Gold Cup te kwalifiseer nie,” het Van der Walt aan Son genoem. “As ons kwalifiseer, gaan dit ’n bonus wees. Uitspook “My fokus is om die liga te wen en met die sterk kompetisie en uitdaging wat elke span in die Super A pose, is elke wedstryd vir ons belangrik. “Om die liga te wen is vir ons nou belangrik. Jy het 14 games wat jy moet gebruik om in die beste plek te eindig, dan begin die topses dinge uitspook om ligakampioen te wees.” Die voormalige Villager-skrumskakel het Valsbaai in ’n omgewing van hoë werkverrigting omskep waarin hy die beste uit sy spelers kry. Tans sit Van der Walt met so 40-60 “working men”-spelers in sy A-span. Die feit dat ál sy spelers day jobs het, plaas druk op sy afrigtingspan. Etlike beserings help ook nie. Spog Hierdie naweek reis Valsbaai na die Danie Craven-stadion om die magtige Maties aan te vat. Al het min spanne goed gevaar op die Craven, spog Valsbaai seker met een van die beste “nederlaag­rekords” daar. “In die laaste ag wedstryde teen Maties het ons ál ons tuiswedstryde gewen,” voeg Van Der Walt by. “In die drie nederlae op hulle veld het ons met net een punt verloor. So, hulle kán gewen word.”