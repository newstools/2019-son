’N GROOT groep vroue het Vrydag na die hof opgeruk om hulle veiligheid terug te claim. Die march was deel van Vroue-maand. Die fokus was op veral vroue in Namakwaland wat daagliks onderwerp word aan aanrandings, moorde en verkragtings. Dit was onder die vaandel van die Progressive Women’s Movement of South Africa (PWMSA). Die groep het deur die hoofstraat van Springbok beweeg. Hulle is gejoin deur gemeenskapslede van alle sfere, maar veral vroue en damestudente van die plaaslike Noord-Kaapse TVET-kollege. Die voormalige premier van die Noord-Kaap, Sylvia Lucas, was een van die hoës daar. Verskeie kerklui en talle cops het ook saam gemarch. Onderteken Die optog het voor die plaaslike landdroshof geëindig waar ’n memorandum voorgelees en oorhandig is aan verteenwoordigers van die polisie, die departement van justisie en die Nasionale Vervolgingsgesag. Lorenzo Faber, burgemeester van die Nama Khoi-munisipaliteit, en Pierre Leo (Men’s Forum) het dit namens die departement van maatskaplike ontwikkeling onderteken. Meriam Phaliso, ’n organiseerder van die march en sameroeper van die PWMSA, het gesê: “Die polisie is daar om ons te beskerm. Daarom kan en mag hulle nie by misdaad betrokke raak nie. “Ons as ouers moet egter na ons kinders kyk. As hulle met die kerke bande vorm, sal ons vroue nie meer so bang in ons gemeenskappe wees nie.” Phaliso het ook na die wrede Genoveve Assegaai-moord in Bergsig verwys waarvoor haar gewese cop-kêrel tans in aanhouding is. Eis Sy het aangedring geregtigheid moet seëvier en hy moet die gevolge dra, ongeag of hy ’n cop is. Luidens die memorandum eis die optoggangers die volgende: Amptenare van die departement justisie het belowe om in 30 dae terugvoer te gee oor die eise van die vroue van Namakwaland.