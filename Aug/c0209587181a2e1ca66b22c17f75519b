PORT ELIZABETH. – Die afgelope naweek was daar manne en vroue in blou net waar jy kyk. Dit was toe honderde geregsdienaars, bygestaan deur lede van Nelson Mandelabaai se metropolisie, operasies teen bendes en dwelms in Arcadia in die metro se noordelike areas uitgevoer het. Volgens kapt. Khaya Tonjeni, provinsiale polisiewoordvoerder, was die Oos-Kaapse premier, Oscar Mabuyane, provinsiale polisie­kommissaris, lt.genl. Liziwe Ntshinga, en die hoof van Nelson Mandelabaai se metropolisie, Yolande Faro, ook daarby betrokke. Operasie Basadi is ’n Vrouemaand-inisiatief.