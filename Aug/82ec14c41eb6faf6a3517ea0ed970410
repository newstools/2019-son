TIEN mense is Sondag dood toe 'n taxi op die N1 naby Midrand in Johannesburg in 'n keermuur vasgery het. Die spaarwiel het in die proses losgekom en met 'n Volkswagen Polo kontak gemaak. Nege mense is op die toneel dood en een oppad na die hospitaal. Die pad was daarna vir ure gesluit met 'n span ondersoekers van die Road Traffic Management Corporation (RTMC), die Johannesburgse metropolisie (JMPD) en die polisie wat op die toneel vas om ondersoek in te stel. Simon Zwane, woordvoerder van die RTMC, sê padsterftes in Suid-Afrika het begin afneem die afgelope paar maande. Hy beskou die ongeluk as 'n terugslag. Wayne Minnaar, woordvoerder van die JMPD, sê twee taxi's was in die voorval betrokke. - News24