JOHN Dobson sou Scarra Ntubeni graag in sy WP-span teen Griekwas wou hê, maar hy is in sy noppies dat Ntubeni opgeroep is na die Bokke. Die WP coach het gister oor die 28-jarige haker se insluiting in die Bokspan gesê: “Op sy laaste toer (ses jaar gelede) moes hy sy Bokbaadjie oor sy skouers dra omdat hy nog nie in ’n toets gespeel het nie. “Ons het hom dié week geterg deur te sê ’n gemsbok kan nou ’n Springbok word. “So, ons is almal baie opgewonde vir hom. “Ek is bly dat dinge vir hom uitgewerk het, veral omdat ons hom baie game time gegee het. “In spanvergaderings het ons hom geterg omdat hy die vet ou was wat elke keer vervang moes word. Verdien “Ek dink hy was laas week uitstekend teen die Pumas. Sy intensiteit in kontaksituasies was ongelooflik. “Wanneer jy na die ander hakers in die Currie Cup kyk, verdien hy rêrig sy call-up.” Ntubeni se loopbaan is tot dusver erg deur beserings geteister. Volgens Dobson was sy beserings in ’n stadium so erg dat daar kommer was of hy ooit weer sou rugby speel. “Sy bynaam in die span is nou ‘vreugde’, veral omdat hy dit nou so baie geniet. “Dis ’n fantastiese storie, want hy was op nasionale vlak afgeskryf. “Ek verwag dat hy op die veld gaan kom. Dan sal hy uiteindelik sy blazer kan dra,” voeg Dobson by.