PRES. Donald Trump het sy staatsbesoek aan Denemarke gekanselleer nadat sy aanbod om Groenland te koop tot verbasing en toe tot weiering gelei het. Woede het gevolg en toe is koningin Margrethe II selfs by die twis betrek. Trump sou op 2 en 3 September besoek aflê in Denemarke, ’n stigterslid van Navo en bondgenoot in die Irakse oorlog. ’n Reeks berigte het laas week aangedui hy wou die wêreld se grootste eiland, Groenland, koop. Die Yanks het ’n strategiese basis daar. Die eiland is deel van die Koninkryk van Denemarke, maar het omvattende selfbestuur. Deense leiers beskou Trump se besluit as ’n groot belediging teenoor die mense van Denemarke. – Bloomberg News