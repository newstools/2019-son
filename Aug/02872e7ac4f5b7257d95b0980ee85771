DIE Springbok- en Lions-vleuel Aphiwe Dyantyi is formeel aangekla nadat sy B-monster ook positief teruggekom het. Die Suid-Afrikaanse Instituut vir 'n Dwelmvrye Sport (Saids) het Dyantyi op 13 Augustus ingelig dat hy positief getoets het vir verbode middels. Hy het nou die opsie om skuldig te pleit op die klag en 'n gepaste straf te aanvaar of kan pleit vir 'n verminderde straf deur versagtende omstandighede te verskaf. Saids sÃª in 'n verklaring Dyantyi het die reg om die klag teen te staan. As hy die klag betwis en onskuldig pleit sal 'n verhoor binne die volgende maand gehou word waar hy bewyse van sy onskuld sal moet verskaf. 'n Onafhanklike tribunaal sal dan 'n beslissing maak. Dyantyi het sy Springbok-debuut laas jaar in Junie teen Engeland op Ellispark gemaak en sy laaste toets teen Wallis in Cardiff gemaak. - Sport24