DIE ding gaan ruk op ’n lekker Pinksterkonsert in Atlantis. Die main artist is die gospelsanger Joshua Jansen, wat bekend is vir sy treffer “Jesus Kom in die Môre”. “Die lied se woorde het gekom in ’n donker tyd in my lewe. Toe alles so wanhopig was, toe gryp die Here in en verander my lewe. “Dis my eerste groot produksie en ek is baie opgewonde om my storie van hoop deur my musiek te vertel.” Hy voeg by: “In moeilike tye is die Here my anker en die Woord van die Here is die Lig op my pad. “Daar was ’n tyd in my lewe toe mense baie na aan my nie kans gesien het vir my nie. Dis toe dat ek my toevlug tot die Here geneem het en my lewe het totaal verander. “Ek geniet die heuning in my lewe en dis ’n seisoen waarin ek die Hand van die Here op ’n tasbare wyse ervaar.” JJ Sounds hou sy Pinksterkonsert op 25 Augustus in die saal van die Primêre Skool Proteapark in Atlantis. Die konsert begin 17:00. Kaartjies kos R70 en R100 (VIP).