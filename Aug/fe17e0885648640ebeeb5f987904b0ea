ONTHOU enige iemand nog daai suksesvolle TV-reeks Smallville? Wel, Tom Welling speel die rol van die jong Superman daarin. En ná ’n lang afwesigheid is dié ou nou weer terug op die kassie in ’n nuwe TV-reeks. Ek lees dat Tom in Suid-Afrika is, want die reeks genaamd The Professionals word tans in Johannesburg geskiet. Tom speel die rol van captain Vincent Corbo, ’n voormalige counterintelligence officer, wat weer die hero is. Grootste Son het reeds dié week berig Tom het op Instagram gepost dis ’n baie “professionele” plek om ’n fliek te maak. Brendan Fraser, Elena Anaya en die plaaslike ak­trise Jazzara Jaslyn speel saam met Tom in die reeks. Die plaaslike regisseur Thabang Moleya sal ook betrokke wees by dié projek, wat die grootste co-produc­tion shooting in SA is. Die reeks volg die hoë risiko-lewe van private militêre kontrakteurs (mercenaries). Dit word nou hier gemaak as deel van ’n Official Ireland – Republic of South Africa Co-Production. So, moenie skrik as jy dalk vir Superman iewers in Jozi raakloop nie! – Channel24