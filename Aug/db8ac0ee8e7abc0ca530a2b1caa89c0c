SAMEWERKING tussen lede van die nasionale intervensie- eenheid en Kaapse honde-eenheid het in Athlone tot die arrestasie van ’n vermeende gewapende rower (27) gelei. Woensdag 08:10 het die lede gereageer op ’n gewapende rooftog in Grasmere-weg, Athlone. Verskeie verdagtes het die cops probeer ontwyk, maar die honde-eenheid se lede het die een op ’n oop stuk veld in Athlone naby die N2-snelweg vasgetrek. Die verdagte het ’n 9 mm-pistool, ’n magasyn en 15 patrone by hom gehad. Hy staan in die Athlone-landdroshof onder meer tereg op ’n klag van gewapende roof.