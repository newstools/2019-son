'N MAN het ernstige beserings opgedoen toe hy Woensdag uit 'n bewegende trein in Mayfair, Johannesburg uitgestoot is. Ineke van Huyssteen, 'n ER24-woordvoerder, sê toe paramedics om 17:45 op die toneel kom, het die man in sy vroeë 20's langs die treinspoor gelê. Die Johannesburgse metropolisie was toe reeds daar. Van Huyssteen sê die man is onmiddellik op advance life support gesit om hom te stabiliseer. Hy is kort daarna na die hospitaal gestuur vir verdere mediese sorg. "Die presiese omstandighede rondom die voorval is nog onbekend," sê Van Huyssteen. - News24