‘N MAN van Noordwes, wat na bewering iemand R10 000 betaal het om sy familie op te bom, is gearresteer. Hy is Sondag deur die Valke in besit van plofstof betrap. Tau Lekota (58) het Woensdag in die Orkney-landdroshof verskyn op klagte van die besit van onwettige plofstof en sameswering om moord te pleeg. Volgens die polisie het hulle inligting opgevolg dat Lekota 'n bom gemaak en iemand betaal het om dit te plant. Kapt.  Tlangelani Rikhotso, 'n polisiewoordvoerder, sê die Valke is na 'n hokkie verwys waar Lekota die plofstof en ander toerusting aangehou het. Hy sal weer op 8 Augustus verskyn om aansoek om borgtog te doen. - TheCitizen     