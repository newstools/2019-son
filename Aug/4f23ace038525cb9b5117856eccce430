DIE veroordeelde moordenaar Jason Rohde kan teen volgende naweek weer ’n vry man wees. Dit is nou as hy borgtog kry nadat sy aansoek gister in die Kaapse hooggeregshof aangehoor is. Rohde is in Februarie tot 20 jaar tronkstraf gevonnis vir die moord op sy vrou, Susan. Hy het by die appèlhof toestemming gekry om teen die uitspraak en vonnis te appeal. Vir die moord op Susan is hy tot 18 jaar tronkstraf gevonnis. Hy is vyf jaar opgelê vir dwarsboming van die gereg. Die hof het bevind hy het Susan vermoor en dit soos selfmoord laat probeer lyk. Skade Drie van die vyf jaar is samelopend met die 18 jaar. Rohde was die uitvoerende hoof van Sotheby’s Eiendomme toe sy vrou dood is. Hy het ook sy eie eiendomsmaatskappy gehad, waarin Sotheby’s se baas, Lew Geffen, ’n aandeel het. Adv. William King SC, wat namens Rohde opgetree het, het gesê Rohde se eie onderneming kan skade ly as hy nie nou ingryp nie. Die onderneming se winste is glo om finansieel vir Rohde se drie dogters te sorg. Sy appèlaansoek sal straks eers in 2020 aangehoor word. Rohde soek borgtog totdat dit aangehoor word. Regter Gayaat Salie-Hlophe sal volgende Donderdag uitspraak in die borgtog-aansoek lewer.