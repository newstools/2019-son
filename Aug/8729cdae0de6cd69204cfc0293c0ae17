ZIZI Kodwa, lid van die ANC se nasionale uitvoerende komitee, sê daar was pogings van sommige partylede, wat saam met voormalige leiers konkel, om pres. Cyril Ramaphosa se presidensie te ondermyn. Kodwa het aan EWN gesê Ramaphosa word aangeval deur mense in sy eie organisasie. "Dit is 'n poging deur sommige partylede wat die pogings van die ANC om homself, die land en vertroue te herstel, te wil ondermyn," sê Kodwa. Dit kom nadat bankstate en e-posse van Ramaphosa se CR17-veldtog uitgelek is. Kodwa sê egter die president se aandag gaan nie afgelei word nie. "Ek kan jou verseker, hy bly koelkop" - EWN