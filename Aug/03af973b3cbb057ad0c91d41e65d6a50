DIE tafel is gedek vir die moordverhoor van twee jong mans in die Baaise hooggeregshof. Maxwell Muller (22) en Emmanuel Sampson (22) van Helenvale staan tereg op ’n hele rits klagte. Dit sluit in twee klagte wat verband hou met die verontagsaming van die Wet op die Voorkoming van Georganiseerde Misdaad (Poca), twee van moord en twee van poging tot moord. Hulle staan ook tereg op twee klagte van die onwettige besit van ’n vuurwapen en twee van die onwettige besit van ammunisie. Hulle hofverskyning spruit uit ’n voorval op 24 November 2017 waarin Methwill Benedict Witbooi vermoor is. Gewapen Hy het saam met twee vriende of familielede voor ’n huis in Reginaldweg in Helenvale gestaan. Luidens die klagstaat het die beskuldigdes uit ’n taxi geklim wat voor Witbooi stilgehou het. Die mense by Witbooi het gesien die beskuldigdes is gewapen. Dis verdagtes het toe in hulle rigting begin skiet. Witbooi het by ’n huis in Regi­nald­weg ingehardloop en op die kombuisvloer inmekaargesak. Regter Bulelwa Pakati het bevestig die moordverhoor begin op 2 September. Adv. Jodine Coertzen verteenwoordig albei beskuldigdes. Die beskuldigdes is albei steeds in aanhouding.