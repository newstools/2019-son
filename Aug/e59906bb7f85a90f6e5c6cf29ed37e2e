Die O.P.-rugbyspan het hul bure Grens in Mthatha met 37-12 laat klippe kou. Grens het dinge moeilik gemaak in die eerste helfte maar dinge het na rustyd verander. Die O.P. het toe 27 punte aangeteken sonder dat die Grens enige punte op die telbord kon sit. Hulle het sewe drieë gedruk teen die twee van die Bulldogs. Met hul oorwinning in dié Oos-Kaapse derby, is dit die O.P. se tweede keer aan die wenkant in vanjaar se Curriebeker Eerste Liga terwyl die Bullsdogs na vyf wedstryde steeds segeloos is.