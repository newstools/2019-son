DIE polisie het vyf verdagtes weens die besit van gesteelde karre, ’n ongelisensieerde vuurwapen en koeëls ge­arresteer. Volgens sers. George Mjiwu, ’n polisiewoordvoerder, het lede van die flying squad Dinsdag 15:45 ’n man (40) in Koebergweg in Milnerton gevang. Hy is weens besit van ’n gesteelde kar, poging tot moord en roekelose en nalatige bestuur in hegtenis geneem. “Lede was besig met patrollies toe hulle die motor sien wat gehijack was. Die verdagte het probeer om oor ’n polisieman te ry nadat die kar afgetrek is. “Die kar het teen vyf ander karre gebots en gerol,” het Mjiwu gesê. Gehijack In ’n onverwante voorval het die Woodstock-polisie Maandag 00:10 ’n gesteelde silwer Polo Vivo gesien. Volgens Mjiwu het hulle ’n 7,65 mm-vuurwapen en koeëls gekry. Die cops het uitgevind die kar is in Grassy Park gehijack. “Vier verdagtes – twee vroue en twee mans – van die ouderdomme van 24 tot 34 is gearresteer. “Hulle verskyn in die Kaapse landdroshof.”