GARY Kirsten, die voormalige coach van die Proteas, is as afrigter van die Durban Heat vir vanjaar se Mzansi Super League aangewys. Kirsten (51), wat die Krieketwêreldbeker met Indië in 2011 gewen het, sê dis 'n goeie geleentheid om weer deel van Suid-Afrikaanse krieket te wees. "Toe Heinrich (Strydom, uitvoerende hoof van die Dolphins) my bel het ek gedink dis 'n gulde geleentheid om relevant in T20 te bly. "Ons as 'n franchise wil so veel moontlik belangstelling in die spel skep. "Die prioriteit is natuurlik om wedstryde te wen, maar ons wil hê mense moet die handelsmerk ondersteun en dat spectators moet voel dat Durban Heat hulle span is." Kirsten sê dit is 'n fantastiese geleentheid vir hom om soveel waarde moontlik tot die span te voeg sodat hulle hul potensiaal kan bereik. Strydom sê hy het maar 'n kans gevat deur vir Kirsten te bel. "Dis ongelooflik om sy kennis en vaardighede te het en hopelik kan ons 'n goeie en lang verhouding vorentoe hê," sê Strydom. "As 'n gerespekteerde, nederige voormalige Protea-speler is daar so baie positiewe dinge wat jy oor hom kan sê en om hom deel van ons te hê is presies wat die spel in Suid-Afrika nou nodig het. "Ons is uiters dankbaar dat Gary die geleentheid geneem het om die Durban Heat af te rig." - Sport24