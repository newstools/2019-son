DANIEL Sturridge, die voor­malige Liverpool striker, het gister in Turkye aangekom om sy skuif na Trabzonspor af te handel. Die 29-jarige linkerpoot is ’n ruk gelede deur die Reds vrygestel ná ses seisoene in Merseyside. Sturridge het 67 doele in 160 wedstryde vir die Reds aangeteken. Hy was ook by Manchester City voordat hy in 2009 na Chelsea geskuif het. Sturridge is in Julie met £75 000 (sowat R1,4 miljoen) beboet en vir twee weke geskors omdat hy die betting-reëls oortree het. Die skorsing was vir ses weke, maar vier is opgeskort. Hy kon dus weer van 31 Julie sokker speel. – AP