’N TOPPIE (61) het gister getuig hy het vir sy 13-jarige bride-to-be ’n selfoon gekoop omdat hulle verlief was op mekaar. Dié ouman staan saam met sy 63-jarige suster en die 13-jarige meisie se 61-jarige oom tereg op ’n rits klagte, waaronder mensehandel en verkragting. Die drie se hofsaak spruit uit ’n voorval toe die meisie gedwing is om met die 61-jarige ou man te trou. Onthou Die meisie het die intellektuele kapasiteit van ’n negejarige kind. Volgens die ou man het hy van die meisie te hore gekom toe hy sy susterskind in Bizana gebel het om te hoor hoe dit gaan. Hy het met die meisie begin chat toe sy in ’n stadium die susterskind se selfoon beantwoord het. Volgens die ou man kan hy nie onthou hoeveel keer hy die meisie gebel het nie. Hy het getuig hy het die issue van mar­riage met die meisie oor die foon bespreek. Volgens hom het hy in een van die gesprekke vir die meisie gevra of sy nie sy vrou wil wees nie. Hy het gesê die meisie het ingestem. Volgens hom het sy gesê sy wil trou, want sy is alleen, het geen ouers nie en sy sal haar eie huis like. Die man het gesê hy het nie die meisie vir haar ouderdom gevra nie. Hy getuig hy het sy susterskind ingelig van sy besprekings met die meisie oor ’n moontlike huwelik. Volgens hom het sy susterskind glad nie gesê die meisie is te jonk nie. Hy het haar ook nie uitgevra wat die meisie se ouderdom is nie. Die man het getuig hy het nie vir die meisie gesê hoe oud hy is nie en sy het hom ook nie daaroor uitgevra nie. Volgens die ou man het hy en die meisie ingestem om pics van hulleself vir mekaar te stuur. Die ou man het getuig dit was die eerste keer dat hy die meisie gesien het. Hy het vertel toe hy haar pic op sy selfoon sien, kon hy nie uitfigure hoe oud sy is nie. Volgens hom het hy en die meisie glad nie mekaar se voorkoms bespreek nie. Luidens sy getuienis het hy in ’n stadium sy suster (beskuldigde nommer 3) gebel en haar vertel van ’n meisie wat hy oor die foon ontmoet het en dat sy ingestem het om met hom te trou. Volgens hom het sy suster vir hom gesê sy ken die meisie. Hy het getuig sy suster het nie ’n enkele concern genoem oor die huweliksaanbod nie. Die ou man het gesê hy het in 2015 die meisie die eerste keer ontmoet. Volgens hom het hy in daardie stadium in Port Elizabeth gewerk. Die verdagte het gesê hy het sy susterskind in Bizana gebel om te sê hy gaan verlof insit en vir die vakansie Bizana toe kom. Volgens hom het hy aan sy susterskind gesê hy wil die meisie ontmoet en sy moet vir haar vervoer reël tot in die middedorp. Woon Die ou man het verder gesê hy en die meisie het vroeër ooreengekom dat hulle mekaar in Bizana gaan meet. Volgens die man wou die meisie sien waar hy woon. Hy moes toe eers met sy susterskind reël dat die meisie saam met hom kan gaan. Die saak dien voor regter Glenn Goosen. Adv. Zelda Swanepoel kla aan.