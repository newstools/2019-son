DEREK Hanekom, oudminister van toerisme, se klag is ’n saak vir die ANC en nie die hof nie. Só het oudpres. Jacob Zuma gesê ná ’n twiet waarin hy na Hanekom as ’n “bekende agent van die vyand” verwys het. Hanekom dagvaar Zuma vir R500 000 vir laster. Volgens Business Day het Zuma Woensdag in Durban by die hof dokumente ingehandig waar hy sê dis beter as die ANC die saak hanteer. “Dis beter dat die ANC self met die mense deal wat hulle comrades uitverkoop het.”