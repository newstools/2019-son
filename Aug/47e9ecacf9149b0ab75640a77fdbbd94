MANCHESTER City het ’n transferban vrygespring. Dít kom nadat hy erken het hy het Fifa se bepalings oortree deur jong spelers te sign. Hiervoor is die Premier­liga-kampioen met ’n boete van £315 000 (ongeveer R5,8 miljoen) geklap. Volgens Fifa het City artikel 19 van sy regulasies gebreek. “Internasionale transfers word net toegelaat as die spelers ouer as 18 jaar is,” lees ’n verklaring van Fifa wat gister uitgereik is. City se oortreding voor Desember 2016 kom as gevolg van ’n “waninterpretasie van die regulasies wat bevraagteken word”. Aangeskaf Chelsea mag ook nie vir die volgende twee seisoene spelers aankoop nie nadat hy ook 29 minderjarige spelers aangeskaf het. Dis dieselfde oortreding as City. Die Blues appelleer teen dié besluit om die ban gelig te kry. – AP