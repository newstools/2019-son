DIE polisie in die Baai vra Sonlanders se hulp nadat ’n local ou spoorloos verdwyn het. Die 42-jarige Mzoli Modise van Jekeqalaan in KwaZakhele is reeds op 31 Julie as vermis aangemeld. Dít kom nadat hy op 13 Julie laas deur sy ma gesien is waar hy ’n tradisionele seremonie in Mavavanastraat in KwaZakhele bygewoon het. Kapt. André Beetge, ’n polisiewoordvoerder, sê sedert hy as vermis aangemeld is, het die polisie alle leidrade opgevolg, maar sonder sukses. Enige een wat weet waar Modise is, kan sers. Smith van die New Brighton-speurtak kontak by 076 838 6539 of Crime Stop by 08600 10111.