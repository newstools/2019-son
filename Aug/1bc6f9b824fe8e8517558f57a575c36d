HASHIM Amla het sy uittrede uit internasionale krieket aangekondig. Amla, wat die Proteas oor 15 jaar in 349 wedstryde verteenwoordig en meer as 18 000 lopies in alle formate aangeteken het, gaan egter steeds plaaslike krieket speel. Hy het in sy roemryke loopban 55 honderdtalle aangeteken en 88 keer 50 lopies of meer aangeteken. Boonop is hy die enigste Suid-Afrikaner om 'n driehonderdtal in toetskrieket aan te teken. Hy is in 2010 en 2013 as Suid-Afrika se Krieketspeler van die Jaar bekroon. Thabang Moroe, uitvoerende hoof van Krieket Suid-Afrika, sê dit is altyd hartseer om een van die legendes van die spel vaarwel toe te roep. "Maar terselfdertyd is dit 'n geleentheid om die rykheid te vier wat Hashim na die spel regoor die wêreld op en van die veld gebring het. Sy nederigheid was altyd die eienskap van hom wat uitgestaan het en ek kan nie aan 'n beter rolmodel dink om ons te leer hoe om beter lewens te lei nie. Hy het groot waarde toegevoeg tot die Proteas en die land in geheel"