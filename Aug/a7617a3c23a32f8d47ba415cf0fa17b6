DIE saak teen twee broers van Oudtshoorn wat tereg staan op klagte van bedrog, diefstal, geldwassery en een van voordoenery as ’n prokureur is in die Oudtshoorn-streekhof tot September uitgestel. ’n Nuwe staatsaanklaer moet gekry word vir die saak. Abraine Coerecius (40) en Anthony Coerecius (41) word daarvan aangekla dat hulle by ses geleenthede erwe of huise aan mense verkoop het wat hulle nie besit het nie. Verduidelik Abraine word ook daarvan aangekla dat hy hom as ’n prokureur voorgedoen het. Die beweerde voorvalle het in 2016 gebeur en ’n bedrag van meer as R900 000 is by die saak betrokke. Streeklanddros Ntsoki Moni het die saak gister vir ’n vier dae lange verhoor (van 9 tot 12 September) uitgestel en aan die klaers verduidelik wanneer hulle geroep sal word om te kom getuig. Die beskuldigdes se borgtog is tot dan verleng.