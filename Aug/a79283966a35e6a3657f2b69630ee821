DIE presidensie ontken dat pres. Cyril Ramaphosa gekaap is deur diegene wat skenkings aan sy presidensiële veldtog gemaak het. Khusela Diko, woordvoerder van die presidensie, ontken bewerings in 'n News24-berig en sê daar is niks duisters aan die skenkers se bedoelings nie. Diko sê geen gunsies is in ruil verwag nie. "Die dag tot dag-inligting is van die president weerhou omdat hulle nie so 'n verpligting vir die president wou skep nie," verduidelik Diko. "Niemand het op enige tyd na ons gekom en gesê 'ek was dit of dat belowe vir my skenking aan die veldtog'. Dit was mense wat werklik in die kollektiewe droom glo wat ons wil bevorder en dit is op dié basis wat ons sê dat daar miskien gesprekke gevoer moet word oor of veldtogbefondsing geopenbaar moet word." Diko wou nie kommentaar lewer oor die moontlikheid dat die ANC verantwoordelik is vir die gelekte e-posse nie wat vir Ramaphosa impliseer nie. Sy het wel haar kommer uitgespreek dat die openbare beskermer, Busisiwe Mkhwebane, nie die president ingelig het oor die e-posse wat deelgevorm het van die bewyse in haar verslag oor die kwessie nie.  - TimesLIVE 