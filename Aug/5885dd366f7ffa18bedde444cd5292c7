LIVERPOOL het gerugte ontken dat hy sy striker Bobby Duncan “geestelik boelie”. Die 18-jarige Duncan is die neef van die Reds-legende, Steven Gerrard. Duncan lok groot belangstelling van die Serie A-klub Fiorentina, maar Liverpool is nie gretig om sy jong talent te verloor nie. Duncan se verteenwoordiger, Saif Rubie, het uitgewys sy kliënt word teen sy wil by die klub gehou. Liverpool het Rubie se uitlatings “ongegronde bewerings” genoem. Vernietig Rubie het in die sosiale media gesê: “Dis regtig nie waardige gedrag van ’n klub met ’n ryk geskiedenis soos Liverpool s’n nie. En waar een van die klub se beste spelers nóg, Steven Gerrard, Bobby se neef is. “Dis ’n hartseersaak dat ’n klub soos Liverpool daarmee kan wegkom om ’n jong man soos Bobby geestelik te boelie en sy lewe te vernietig.” Liverpool se reaksie hierop is: “Liverpool FC is bewus van en teleurgesteld in die kommentaar en ongegronde bewerings wat gemaak is rakende een van die klub se spelers. “Dis nie in die beste belang van die speler nie, veral nie met die onakkurate bespiegeling, aanhitsing en kommentaar in die openbaar nie. “Ons het geen verdere kommentaar nie.” – AP