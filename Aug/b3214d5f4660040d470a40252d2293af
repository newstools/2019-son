TWEE minderjarige kinders van Eersterust in Pretoria is dood nadat hulle ‘n bottel medisyne gedrink het. Die polisie ondersoek tans die saak om vas te stel wat tot die voorval gelei het. Sers. Sam Shibambo, 'n polisiewoordvoerder, sê: “Daar word beweer dat die blinde vyfjarige seun en sy tweejarige broertjie in hulle huis gespeel het toe die tragesie voorval gebeur het. “Hulle het na bewering saam van die bottel medisyne gedrink. Shibambo sê nadat hulle die medisyne ingekry het, het hulle begin siek voel. “Hulle is na Mamelodi-hospitaal geneem waar hulle later afgesterf het.” Die polisie waarsku ouers om medisyne weg van kinders te hou. Shibambo sê die familie van die kinders ontvang berading. - SowetanLive     