DIE kanse is nul dat die Brit An­thony Joshua sy rematch teen Andy Ruiz gaan wen. Só sê sy landgenoot Tyson Fury omdat hy “een miljoen persent” oortuig is Ruiz gaan die wêreld se swaargewigkampioen bly. Joshua en Ruiz klim op 7 Desember in Saoedi-Arabië deur die toue. “Met hulle eerste geveg het alles oor Joshua gegaan. Niemand het Ruiz ’n kans gegee nie. “Nou is die skoen aan die ander voet. Nou gaan alles oor Ruiz. Hy is die man in die saal. “Ruiz het in die eerste geveg ook al die rondes gewen voordat hy Joshua in die sewende ronde uitgeslaan het. Gouer “Ek is dus een miljoen persent oortuig Joshua kan nie die geveg wen nie. Daar kan net een wenner wees – en dis Ruiz,” sê hy. Mike Tyson, voormalige swaargewigkampioen van die wêreld, huldig dieselfde mening as Fury. “Daar is by my geen twyfel dat Ruiz die titels gaan behou nie. Hy het nou soveel selfvertroue dat hy die geveg selfs gouer kan beëindig,” sê hy. Hoewel Wallin tot dusver ál 20 sy gevegte gewen het, word daar verwag dat Fury min moeite sal hê om hom tot oorgawe te dwing.