DIE departement van gesondheid in die Vrystaat beskryf die aanval op paramedics, wat die afgelope naweek plaasgevind het, as kommerwekkend. Die paramedics is deur bendelede aangeval terwyl hulle aandag gegee het aan 'n pasiënt wat aangerand is. Mondli Mvambi, woordvoerder vir die departement van gesondheid, sê Montseng Tsiu, die LUR van gesondheid in die provinsie, veroordeel die aanval. Mvambi sê die paramedics het van die toneel gevlug en 'n ambulans agtergelaat wat se tyres pap gesteek was. Volgens Mvambi volg die aanval op 'n inbraak by 'n kliniek in dieselfde omgewing waar daar probeer is om 'n pasiënt se voertuig te steel. Die paramedics het berading en ondersteuning ontvang.