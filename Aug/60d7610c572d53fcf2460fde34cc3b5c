DIE Suid-Afrikaanse Inkomstedienste (Sars) het die vyfde hoë, Mmamathe Makhekhe-Mokhuane, hangende ’n dissiplinêre proses vir beweerde wangedrag geskors. Die taksman se hoof van digitaal, inligting en tegnologie is vroeër vanjaar op onbepaalde verlof geplaas. In ’n verklaring sê die inkomstediens: “Dit is deel van die kommissaris se hersiening van die Sars-leierskap vir goeie bestuur.” Makheke-Mokhuane was verlede jaar in die nuus toe sy in ’n TV-onderhoud nie in staat was om antwoorde te gee oor Sars se IT-infrastruktuur nie. – Jacaranda FM