ST. GEORGEPARK se B-veld langs Park Drive gaan dalk die uitgetrede president Terry Reid se naam dra. Só het die nuwe president van die Port Elizabeth Cricket Club, Garret Perry, gister gesê. Perry sê na meer as 30 jaar se diens aan die klub waar Reid onder meer die afgelope 12 jaar president was, is daar ’n sterk gevoel onder klublede dat hy op dié manier vereer moet word. Perry sê hy gaan sy idee om Reid te vereer Maandagaand op die Crusaders se komiteevergadering ter tafel lê. Eregaste Reid was oor baie jare so gewild dat Perry se voorstel waarskynlik met groot steun aanvaar sal word. Perry sê hy wil ’n groot geleentheid van die aand maak en OP Krieket se president, Donovan May, en die Warriors se CEO, Mark Williams, as eregaste nooi as sy voorstel goedgekeur word. Reid het as speler tussen die 1977/’78- en die 1989/’90-seisoen in 43 eersterangse wedstryde vir die OP gespeel waarin hy 2 267 lopies aangeteken het teen ’n gemiddelde van 30,22. Hy het vier 100-talle en nege 50-talle geslaan met ’n hoogste telling van 120*.