ONS GOUE seun lag heelpad bank toe. Volgens Forbes is die Suid-Afrikaanse komediant Trevor Noah nou amptelik vierde op die lys van die hoogs betaalde komediante in die wêreld. Ek sien op Channel 24 die 35-jarige het die afgelope jaar R430 miljoen laat inrol met verskeie projekte. Een daarvan is sy day job as aanbieder van The Daily Show. Maar die bulk van sy earnings kom vanaf sy 70-stop wêreldwye stand up-toer. En daar is steeds tjieng wat inrol van sy boekverkope vir sy New York bestseller, Born a Crime. Hy maak ook sakke vol geld uit sy tweede Netflix special, Trevor Noah: Son of Patricia. Kevin Hart is nie net die kortste komediant nie, maar ook die hoogs betaalde komediant. Dié Amerikaner top die lys met R909 miljoen.