DIE Chilli Boys wou 'n goeie begin maak teen die nuwelinge Stellenbosch FC, maar nie een van die twee spanne kon gister in die Nelson Mandelabaai-stadion n wendoel vind nie. Die wedstryd het 0-0 geëindig. Chippa wou graag vir Stellies FC 'n vuurdoop gee, maar albei spanne het weer voor die doelhok gesukkel. Stellies het baie spelers agter die bal gegooi en dit het dinge moeilik gemaak vir die Chilli Boys by die huis. Chippa het só gesukkel dat een van die nuwelinge, die verdediger Diamond Thopola, die eerste kans op doel gewaag het. Ongelukkig was dit nie goed genoeg nie en die res van Chippa se aanvallers soos Kurt Lentjies en Lerato Manzini het kanse gehad maar het dit nie benut nie. Chippa het wel paar nuwe spelers gehad met die nuwe doelwagter Patrick Tignyemb, Thopola, Kevin en Elvis Moyo wat ook begin het. So dit sal die spelers tyd vat om gewoond te raak aan mekaar é n die Nelson Mandelabaai-stadion. Die Chilli Boys-breier, Clinton Larsen, het belowe dat sy span beter as verlede seisoen sal vaar. 'n Gelykop-uitslag is nie die einde  van die wêreld nie, maar om 0-0 gelykop te speel tuis teen die nuwe span in die PSL lyk nie goed nie. Die Chilli Boys sal moet vining op dreef kom want die verdedigende PSL-kampioen Mamelodi Sundowns kom op die 14de Augustus in die Nelson Mandelabaai-stadion besoek aflê.