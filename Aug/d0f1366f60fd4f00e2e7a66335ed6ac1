IN SY poging om bedrog met social grants hok te slaan, het Sassa reeds 6 000 betalings gestop. Sassa het sodoende ’n klomp geld bespaar. Die daling is ook die gevolg van druk om bedrog by Sassa en die Suid-Afrikaanse Poskantoor uit te roei. Shivani Wahab, ’n woordvoerder van Sassa, sê hulle het die modus operandi van die bedrieërs bestudeer en dit uitgelig. “Stelsels en kontroles is ingebring om te verseker dat dié misdadigers vasgevat word. Die howe het onlangs mense gevonnis en hulle beveel om die geld terug te betaal.” Reg Wahab sê Sassa werk saam met die rolspelers en banke om seker te maak bedrog word uitgeroei. “Sassa sal voortgaan om bedrog aan te spreek en seker te maak die detalls van die banke is reg. “As die rekords nie reg is by Sassa én die bank nie, sal die geld nie uitbetaal word nie.” Wahab sê as onskuldige mense se geld gestop is, moet hulle ’n verklaring by die polisie gaan aflê. “Begunstigdes moet die verklaring dan saam met hulle bar-coded of smart card ID na Sassa of die poskantoor neem. Mense wat ’n bank gebruik, moet bewyse bring met hulle bankbesonderhede op.”