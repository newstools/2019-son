DIE moordsyfer in die Algoapark-polisiëringsgebied het met 160% gestyg. Dít volg terwyl die polisie in die gebied sukkel weens ’n gebrek aan hulpbronne en personeellede. Só het die DA-LP en woordvoerder vir polisie, Andrew Whitfield, vandeesweek by ’n march in Missionvale gesê. ’n Petisie en memorandum is aan lt.kol. Nyameko Ngum, die bevelvoerder van die Algoapark-polisiestasie, oorhandig. Whitfield het gesê: “Die gemeenskap van Missionvale ly onder die stygende moordsyfer weens ’n tekort aan polisievoertuie en -beamptes, en dus ’n gebrek aan sigbare polisiëring. “Dis belangrik dat die polisie reserviste gebruik om met die frontline-beamptes se take by die Algoapark-stasie te help. “Meer beamptes sal dan beskikbaar wees vir groter en beter sigbare polisiëring.” Benewens die stygende moordsyfer in die gebied, het die getal seksuele oortredings ook drasties vermeerder. Whitfield het gesê: “Wanneer ’n mens die misdaadstatistieke van 2016/2017 en 2017/2018 vergelyk, het seksuele oortredings met 12% gestyg. “Van dié sake het seksuele aanranding met 55,6% gestyg en seksuele kontakoortredings met 33,3%.” Dít sê Whitfield, terwyl daar geen rape kits by dié polisiestasie is nie. Hy sê: “Dit vererger die victim se trauma, want hulle moet gevat word na ’n stasie wat dit het.” Whitfield sê daar is 1 457 rape kits vir volwassenes en 2 642 vir kinders in die Oos-Kaap. Dít terwyl daar altyd minstens 20 000 beskikbaar moet wees in die provinsie. Vra Whitfield sê dwelmverwante misdade en die getal drug dens in Missionvale het ook toegeneem. Hy sê hy gaan die minister van polisie, Bheki Cele, in die parlement vra om in te gryp in Missionvale en Algoapark. “Die tekort aan beamptes hier belemmer die polisie se vermoë om misdaad te bekamp,” sê Whitfield. “Dit is veral erg in Algoapark, wat ’n reuse-gebied soos Missionvale insluit.”