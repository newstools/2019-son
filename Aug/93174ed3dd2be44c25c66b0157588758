LADISMITH. – Kaalvideo’s van meisies wat hier viral gegaan het, het die dorp se tonge behoorlik laat klap. So woes het dit geraak dat die cops ’n opvoedingsveldtog van stapel wil stuur om die jeug weerbaar te maak teen kuberboelies. ’n Bron wat verkies om anoniem te bly, sê: “Ek het self een gesien. Meisies maak video’s of laat video’s van hulle maak om hulle berks ’n kick te gee. Afpers “Dit word gewoonlik gedoen wanneer die vlamme van liefde hoog brand. Maar wanneer die fire net ashes geword het, begin die een die ander afpers met daai einste kaalvideo. “Dis cyberbullying.” Van die video’s feature glo meisies so jonk as 16. Sake kan nou hieruit voortspruit. ’n Plaaslike vrou vertel: “Die jong meisie se video’s wat ek gesien het, wou seker gemaak het haar berk kyk nie na ander girlies nie. “Nou stry sy en sê daai video is gedokter. Haar kop is glo net op iemand anders se lyf geplak. Maar dis ’n lieg.” Kapt. Malcolm Pojie, polisiewoordvoerder, sê: “Klagte van seksuele aanranding word deur Oudtshoorn se eenheid belas met gesinsgeweld, kinderbeskerming en seksuele oortredings ondersoek. “Daar is glo naakvideo’s van die betrokkenes aan persone verskaf wat dit dan verder versprei het. “Die omstandighede rondom die verspreiding word ondersoek. Niemand is tot dusver gearresteer nie. “Die ondersoek duur voort.”