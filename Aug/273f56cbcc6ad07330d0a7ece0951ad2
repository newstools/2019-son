DIE klimaat in Saoedi-Arabië kan ’n groot struikelblok in Anthony Joshua se pad wees om die wêreld se swaargewigbokstitel terug te wen. Só sê sy mede-Brit Tyson Fury oor sy rematch met Andy Ruiz op 7 Desember in die “geveg van die woestyn”. “Saoedi-Arabië is ’n bisarre plek om te boks en kan selfs albei boksers affekteer,” het Fury aan Fightnews.com gesê. “Ruiz is egter meer vertroud met erge hitte. Hy is ’n Mexikaan en woon in Kalifornië. “Dit is altyd warm daar. Joshua woon in Londen, waar dit nie altyd warm is nie.” Intussen sê Joshua se voormalige afrigter Tony Sims hy vrees Joshua het die verkeerde besluit geneem om Ruiz só gou weer in ’n rematch te pak. Joshua is op 1 Junie in Madison Square Garden in New York vier keer platgeslaan voordat hy in die sewende ronde op ’n TKO uitgetel is. “Ek sou gelukkig gevoel het as Joshua eers een of twee opwarmingsgevegte gehad het,” het Sims aan Seconds Out gesê. Opknap “Joshua sal werklik baie slim moet wees in dié geveg. “Hy het nog baie werk om te doen en sal beslis sy verdediging moet opknap. “Hy sal sy voete moet beweeg en agter sy jab moet boks. En dié keer sal hy Ruiz se houe ook beter mo et ry,” het Sims afgesluit.