ZOLANI Mahola gaan op 31 Desember in die Botaniese Tuin Kirstenbosch die laaste keer as voorsanger van Freshlyground optree. Daarna sit sy haar loopbaan as solo-sangeres voort. Sy was 17 jaar lid van die gewilde band, wat oral in die wêreld opgetree het. Zolani het die verhoog met groot geeste soos Stevie Wonder, Miriam Makeba, Shakira, BB King, Oliver Mtukudzi en Vusi Mahlasela gedeel. Dit het egter tyd geword vir Zolani – na wie daar verwys word as “The One Who Sings” (uit die Xhosa “Lo Uculayo”) – om haar vlerke te sprei en ’n solo-kunstenaar te word. Sy gaan ook as motivering­spreker optree. “Dit was ’n epiese journey. Freshlyground sal altyd deel van my lewensverhaal wees. Ek is baie trots op wat die band bereik het en hoe ons gehelp het om die land deur musiek te unite. “Dis dalk die einde van ’n era, maar dis nie tot siens nie.” – Channel24