’N VERMEENDE gangster is Vrydagoggend helder oordag in Lavender Hill afgemaai. Luciano de Wee (23) is vol lood gepomp. Volgens ’n inwoner is daar tans ’n oorlog tussen die Mongrels en Fast Guns aan die gang. Die cops het meer as 10 koeëldoppies op die toneel gevind. Voorval In Uitsig is die pa van ’n vermeende Terrible Jos­ter-dikding afgemaai. Die voorval het Donderdagaand in Azalia-laan gebeur en die man is op die toneel dood. Hy is verskeie kere in die kop geskiet. Dit kom nadat daar dieselfde aand ook ’n vermeende gangster in die area afgemaai is. In Delft is ’n vermeende lid van die JCY-bende Vrydagoggend afgemaai. Die 32-jarige man is in sy jaart geskiet en op die toneel dood. Volgens die cops is niemand al vir die koelbloedige moorde gearres­teer nie en is dit moontlik bendeverwant.