DRIE leerders van 'n skool in Bloemfontein is geskors nadat hulle na bewering 'n gr.12 seun vroeër vandeesmaand seksueel aangerand het. Tate Makgoe, LUR vir onderwys in die Vrystaat, het die nuus bevestig. Die voorval is glo in die koshuis van die Sediti Sekondêre Skool opgeneem. Martin Xuma, ‘n polisiewoordvoerder, sê die leerders is na die voorval gearresteer en het op 6 Augustus in die hof verskyn. Die department van onderwys sou Maandag met die ouers van die verdagtes én slagoffer ontmoet. Maatskaplike werkers is intussen na die slagoffer gestuur om hom berading te gee. Die voorval kom nadat vier tiener seuns van die Namanyane Primêre Skool 'n jaar gelede 'n 13-jarige klasmaat verkrag het. – OFM News   