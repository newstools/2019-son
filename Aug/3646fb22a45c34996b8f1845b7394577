DIE line-up vir die kykNET Silwerskermfees is bekend gemaak en die fees sprei vanjaar sy vlerke nóg wyer. Die organiseerders het besluit om dit ook oop te maak vir die publiek. So, as jy van die eerste mense in Mzansi wil wees wat opwindende nuwe Afrikaanse films soos Fiela se Kind, Poppie Nongena en Racheltjie de Beer wil sien, het ek goeie nuus vir jou. Twee nuwe venues, die Labia Teater en Theatre on the Bay, is bygevoeg sodat die publiek van die movies kan gaan kyk. Daar is ’n spesiale voorskou van Fiela se Kind by die Labia in Gardens. Kaartjies hiervoor is by die Labia te koop. Sedert die eerste kykNET Silwerskermfees in 2010 was die droom om ’n filmfees te hou wat nuwe geleenthede vir jong talent skep en ervare filmmakers ’n ruimte bied om hulle kennis te deel. Die afgelope nege jaar is meer as 160 kort- en speelfilms vervaardig. Van die jongelinge van nege jaar gelede is vandag gevestigde regisseurs, draaiboekskrywers en vervaardigers. Dié jaar se fees bring weer opspraakwekkende, ontluikende en hoogs kreatiewe stemme bymekaar. Dis ’n vier dae lange fees van verskeidenheid ter viering van ons inheemse stories en filmkuns. Gesinsmoord Arnold Vosloo (57) sal ook die fees bywoon en ’n praatjie aanbied. Hy woon reeds dekades lank in Amerika en het naam gemaak in Hollywood-treffers soos The Mummy. Arnold is te sien in Griekwastad, ’n rolprent oor die gesinsmoord wat die land geskok het. Dit debuteer op die fees. Die speelfilms wat vanjaar vir die fees-toekennings in aanmerking kom, is: Die kortfilms wat vir die toekennings in aanmerking kom, is: Die digitale web-episodes wat te sien is, is: Ander rolprente wat te sien is, sluit in: Bestaande films: Dokumentêre films: Speelfilms buite kompetisie: Kaartjieverkope vir die publiek by Theatre on the Bay in Kampsbaai het Vrydag geopen en dit is ook beskikbaar by Computicket. Die kaartjiepryse is R175 per dag vir ’n minimum van vyf en ’n maksimum van ag screenings. Kaartjies kan dan opgetel word by die box office by Theatre on the Bay.