TERWYL Kim Kardashian in die Bahamas weghardloop van varke wat haar volg tot in die see, probeer fans uitvind of sy ses tone aan die een voet het of nie. Kimmy (38) het saam met haar jongste (en rykste!) sussie, Kylie Jenner (22), kragte saamgesnoer vir ’n fresh fragrance collab. En die tweetjies het natuurlik ’n sexy shoot gedoen vir die launch waar hulle matching pastel een-been bodysuits aanhet. So, die een been is heeltemal toe tot op die toon terwyl die ander been heeltemal kaal is. Maar ’n mens kry mos daai busy­bodies wat op die foto’s inzoem. Daar is toe uitgewys dat dit lyk asof Kimmy ses tone het. Ek sien op TMZ al wat die mense aanlyn wil weet, is of Kim ses tone het en of dit weer net ’n photoshop flop is. Die Kardashians is mos bekend daarvoor. Antwoorde ’n Fan skryf: “Julle, Kim Kardashian het ses tone.” ’n Ander een laat hoor: “Asseblief, maak ’n live video waarin jy vir ons sê jy het ses tone. Ek sweer ek sal steeds ’n fan wees as jy ses tone het.” ’n Ander een twiet: “Ek is regtig besig om deur Kim se Instagram te gaan om te kyk of sy ses tone het. Sy het nie.” Nog een vra: “Is ek die enigste een wat inzoem om te sien of Kim regtig ses tone het?” Kim, die internet soek antwoorde!