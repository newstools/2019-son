DAAR word môre uitspraak gelewer in die verhoor van ’n vermeende kinderverkragter van die Baai. Norman Swartbooi (30) van Kuyga in Greenbushes word daarvan aangekla dat hy ’n sewejarige meisie op 31 Julie 2018 in ’n halfgeboude huis in Greenbushes verkrag het. Hy pleit onskuldig in die Baaise hooggeregshof. Adv. Ismet Cerfontein, die staatsaanklaer, het gister in haar slotbetoë gesê wat die hof moet oorweeg, is die identifisering van die oortreder. Voorafkennis Volgens haar het een van die staatsgetuies ’n proper identification van die oortreder gemaak. Sy het verduidelik Swartbooi en dié staatsgetuie is bekend aan mekaar. Dit beteken die getuie het voorafkennis van Swartbooi. Cerfontein het gesê die teenstrydighede in die getuienis van die meisie oor hoe die verkragting gebeur het, beteken nie haar evidence is onbetroubaar nie. Volgens Cerfontein is die meisie ’n sewejarige kind wat deur ’n horiffic ordeal is. Sy het gesê ’n mens kan om dié rede verwag daar gaan imperfections in haar getuienis wees. Die staatsaanklaer het die hof gevra om na die getuienis in geheel te kyk. Volgens Cerfontein kan die meisie ook nie gekritiseer word omdat sy die verkragting nie onmiddellik aangemeld het nie. Sy’t verduidelik die hof moet die kind se emotion­al state in ag neem en dat iemand wat sy ken, haar verkrag het. Volgens Cerfontein het Swartbooi die geleentheid gehad om die misdaad te pleeg. Sy het verduidelik dit is sy weergawe dat hy in ’n stadium in die teenwoordigheid van die klaagster was. Cerfontein het bygevoeg Swartbooi se claim dat hy tydens die verkragting ’n seksueel oordraagbare infeksie gehad het, is ’n opgemaakte storie. Tyd Sy het gesê dit blyk veral uit die getuienis van Zandile Mthobeli, ’n nurse by die departement van korrektiewe dienste, en sers. Mzuvukile Lengs, wat Swartbooi gearresteer en deursoek het. Die staatsaanklaer het bygevoeg daar is niks wat Swartbooi se weergawe in dié verband steun nie. Volgens Cerfontein het Swartbooi genoeg tyd gehad om die meisie te verkrag. Sy het afgesluit deur te sê die staat het sy saak wel bo rede­like twyfel bewys. Elsabet Theron, Swartbooi se nuwe law­yer, het in haar slotbetoë gesê die identiteit van die oortreder is ál issue wat betwis word. Sy het gesê die partye stem ooreen dat die meisie verkrag is. Theron het bygevoeg wat nie common cause is nie, is wat in daardie halfgeboude huis gebeur het en wie die eintlike oortreder is. Sy het die hof daarop gewys dat die versigtigheidsreël toegepas moet word met die getuienis van kinders. Volgens Theron het die meisie haar weergawes op materiële aspekte verander. Theron het hier verwys na die kind se verskillende weergawes van hoe sy gedreig en ge­rape is. Regter Elna Revelas het Theron in reaksie hierop daarop gewys dat die meisie vir dae aan uitgerekte kruisondervraging onderwerp is. Volgens Revelas het dit die meisie so uitgeput dat sy later nie meer geluister het nie. Theron het saamgestem met Revelas. Theron het verder gegaan deur te sê daar is ook geen DNS-bevestiging nie. Swak Volgens Theron moet die hof ook in ag neem dat een van die getuies gesê het hy kan nie onthou of Swartbooi op dié dag ’n beanie opgehad het nie. Sy het gesê dis terwyl daar getuienis is dat hy wel ’n beanie gedra het. Theron het bygevoeg die staatsge­tuies se getuienis was van so ’n swak gehalte dat die hof hier met afleidings moet werk. Volgens Theron was Swartbooi nie ’n swak getuie nie. Sy het ook aan die hof gesê die getuienis dat Swartbooi ’n seksueel oordraagbare infeksie gehad het, het in sy hoofgetuienis uitgekom en nie in kruis­ondervraging nie. Volgens haar het hy die infeksie genoem om te bewys­ dit sou nie vir hom moontlik gewees het om die kind te verkrag nie.