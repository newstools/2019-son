VINCENT Diba, 'n voormalige vryheidsvegter en provinsiale voorsitter van die ANC, het die afgelope naweek afgesterf. Lerumo Kalako van die Wes-Kapse interim provinsiale komitee sê Diba, wat 11 jaar as politieke gevangene op Robbeneiland deurgebring het, gaan gemis word. Diba het in sy politieke loopbaan gedien as hoof van die ANC se beleidskomitee asook die subkomitee vir nasionale vrede en stabiliteit. “Hy was ‘n man met ‘n groot hart wat toegewyd was aan die ANC. Nie eens die haglike toestande van die tronk kon enigiets aan sy toegewydheid tot vryheid doen nie,” sê Kalako. 