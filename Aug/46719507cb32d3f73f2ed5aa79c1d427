TWEE lewenslange vonnisse. Dis wat ’n 29-jarige ou gekry het vir die moord op ’n egpaar van Groot-Brak­rivier buite Mosselbaai drie jaar gelede. Lebohang Lekoro is ook 15 jaar vir roof gegee. Lekoro het Erika (60) en Tewie Human (70) in hulle huis aangeval en vir dood agter­gelaat. ’n Vriend van die twee het gewonder waar hulle is en vier dae later die egpaar dood in hulle huis aangetref. Wonde Erika is doodgesteek. Sy het wonde aan haar nek en bors gehad. Tewie is met ’n panga geslaan en het wonde aan sy kop en bolyf gehad. Lekoro se medepligtige, Thamsamqa Sishuba (26), is in 2017 gevonnis. Lekoro het langer as twee jaar vir die polisie gevlug. Kapt. Malcolm Pojie, ’n polisiewoordvoerder, sê: “Lekoro is uiteindelik in 2018 in Bloemfontein gearresteer. “Hy is Vrydag skuldig bevind en die afgelope Maandag gevonnis.” – News24