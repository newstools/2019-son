DIE Avontuur-landgoed, die wyn- en teelplaas buite Stellenbosch, het een van sy wynsoorte na die spogperd Legal Eagle (foto bo) vernoem. Dit staan bekend as die Legal Eagle Cabernet Franc Reserve 2015. Legal Eagle se naam lyk heel spoggerig op die bottel se etiket. Avontuur sê in ’n verklaring dit is net gepas om een van Suid-Afrika se heel beste perde wat op die plaas geteel is op so ’n manier te vereer. Pippa Mickleburgh, Avontuur se hoof­bestuurder, sê ’n perd soos Legal Eagle kom net een keer in ’n teler se leeftyd voor – mits hy gelukkig is. Die Legal Eagle Cabernet Franc Reserve 2015 kos R220 per bottel.