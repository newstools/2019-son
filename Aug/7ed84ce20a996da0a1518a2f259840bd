’N MAN van Dysselsdorp is die afgelope week in die Oudtshoorn-streekhof 20 jaar mangstraf opgelê vir verkragting. Justin Botha (30) het op 31 Mei 2018 sy geslagsdeel in die mond van ’n 27-jarige vrou gedruk. Hy het later sonder haar toestemming met haar seks gehad. Hy het onskuldig gepleit, maar streeklanddros Daniël Boks het sy weergawe as vals en leuen­agtig verwerp. Misnoeë Botha het verlede maand ná sy skuldigbevinding op twee klagte van verkragting hardop sy misnoeë met die landdros te kenne gegee. Hy het terug onderweg na die selle uitgeroep: “Dis belaglik!” Botha is aanvanklik deur lewenslange gevangenisstraf in die gesig gestaar. Die hof het egter bevind daar bestaan wesenlike en dwingende omstandighede om daarvan af te wyk.