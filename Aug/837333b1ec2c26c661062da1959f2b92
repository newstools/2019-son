DIE vakbond Nehawu wil met die ANC-hoofsweep, Pemy Majodina, vergader om te praat oor hulle 120 werke in die parlement kan red. Die regerende party beplan na bewering om 120 werke te sny nadat hulle 19 setels in die parlement in die onlangse verkiesing verloor het. Die ANC het tans 230 setels, minder as die 249 wat hulle na die 2014-verkiesing gehad het. Andile Mdleleni, woordvoerder van die ANC se parlementêre koukus, het nie die moontlike werksverliese ontken nie, maar sê hy gaan eers kommentaar lewer wanneer 'n formele verklaring uitgereik word. Khaya Xaba, Nehawu se woordvoerder, sê die vakbond is bekommerd oor die moontlike werksverliese. "Ons gaan steeds met die ANC-hoofsweep sit en gesels oor maniere hoe ons werksverliese kan vermy," sê Xaba. - JacarandaFM