ALTESAAM 72 leerders is beseer toe 'n skoolbus in Centacow naby Underburg in KwaZulu-Natal gerol het. Twee van die leerders is Dinsdag deur paramedici met veelvuldige beserings op die toneel gevind. Die ander 70 het ligte tot matige beserings opgedoen. Russel Meiring, woordvoerder van ER24, sê die beseerde leerders is na die St. Apollinaris-hospitaal geneem vir verdere behandeling. Die 70 kinders is op die toneel behandel. Meiring sê die twee leerders is met gevorderde lewensondersteuningsintervensies bygestaan. Een van hulle is deur 'n privaat mediese helikopter na 'n ander hospitaal geneem.