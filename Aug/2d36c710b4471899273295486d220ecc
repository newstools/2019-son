DIE SABC gaan 'n aansoek by die arbeidshof indien om onreëlmatige aanstellings ongeldig en onwettig te verklaar. Die nasionale prokureurs gaan Dinsdag hofstukke indien om die sowat 28 aanstellings onwettig te verklara. Vuyo Mthembu, SABC-woordvoerder, sê die geraakte partye sal 'n kans gegun word die aansoek teen te staan. Mthembu sê die aansoek volg op aanbevelings van die openbare beskermer en die parlementêre ad hoc-komitee sowel as die SABC se interne ondersoek oor die aanstellings. Die uitsaaier sê voortdurende ondersoeke kan meer onreëlmatige aanstellings blootlê. - JacarandaFM