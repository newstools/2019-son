JOHANNESBURG – DIE bekende sportsaanbieder Robert Marawa is in die hospitaal nadat hy 'n derde hartaanval gehad het. Marawa het Saterdag in 'n video op Twitter gesê hy het homself laas week na die hospitaal gery nadat hy begin pyn voel het. "Ek dink almal weet van die twee hartaanvalle wat ek gehad het. Ek moes toe opgeneem word en dit op 'n gereelde basis laat uitcheck. Dieselfde ding het laas week gebeur," sê hy. "Ek het self van die huis af begin ry toe ek nie lekker voel nie en vir myself gesê 'laat ek myself gaan inboek' omdat daar 'n pyn was wat nie sin maak nie. Binne 'n paar uur was ek in die ICU en dis waar ek die afgelope ses of sewe dae is." Marawa het ook in 2008 en 2017 hartaanvalle gehad. - EWN