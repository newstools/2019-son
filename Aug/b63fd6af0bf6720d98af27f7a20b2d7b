DIT lyk asof Kourtney Kardashian (40) en die jong model-klong Younes Bendjima (26) mekaar weer sien. Ek lees op Radar­Online die voormalige paartjie het dié naweek saam uitgehang by ’n mutual tjommie se verjaardagvieringe in die Nice Guy-restaurant in West Hollywood. Gedate Kourtney het nie weer met ’n ou geworry nadat sy en die jong lat se paadjies geskei het nie. Hulle het byna twee jaar gedate. Ná die break-up het Younes wyd en syd gekuier, maar dik gehou hy voel nog vir die ouer vrou met die drie kinders. As ons RadarOnline kan glo, het Younes hard probeer om sy cougar ná die break-up terug te wen, maar sy het glo gesê hy moet haar nommer verloor. Dit lyk nou asof hy dit wel in sy agterkop gehou het ...