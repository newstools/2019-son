DIE veroordeelde moordenaar Henri van Breda is volgens sy prokureur nie gelukkig met die konstitusionele hof se besluit om sy aansoek om verlof tot appèl teen sy skuldigbevinding en vonnis af te keur nie. Van Breda het is in Mei 2018 skuldig bevind aan die moorde op sy ouers, Martin (54 en Teresa (55), sy broer Rudi (22) en die poging tot moord op sy suster Marli by hul huis in die De Zalze-gholflandgoed Hy is laas jaar in Junie drie lewenslange vonnise en 'n bykomende 15 jaar opgelê. Lorinda van Niekerk, Van Breda se prokureur, sê aan JacarandaFM  sy moet nog volgende week met hom konsulteer oor die weg vorentoe. "Ek het hom nog glad nie gesien nie en moes die nuus telefonies aan hom oordra. Hy is natuurlik nie gelukkig  nie, maar meer kan ek nie sê totdat ek hom gesien het nie."  - JacarandaFM