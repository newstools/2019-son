DIS die grote! Twee van die Suidweste­like Distrikte se reuse, Cru­saders en Evergreens, gaan môre sake in vanjaar se Premierliga uitspook. Hulle speel op die Park­dene-sportterrein in George. Benewens trots is die eerste plek op die punteleer sowel as ’n halfeindstryd tuis op die spel. Daar is bitter min te kies tussen die twee spanne. Ná Evergreens se sege verlede week oor die kampioen, Progress, sal die manne van Pacaltsdorp met groot selfvertroue uitdraf. Evergreens word versterk met die terugkeer van Freginald Africa (losvoorspeler). Voorlangs Hy het verlede week vir die SWD-Arende in ’n Curriebekerwedstryd gespeel. Alles dui daarop die game sal voorlangs gewen of verloor word. Met Crusaders wat deur die inspirerende Wayne Khan (haker) aangevoer word, wag daar ’n bulstryd.