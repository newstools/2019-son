DIE hof besluit later dié maand of die ou wat vas is vir die treinbrande op die Kaapstadstasie, permanent na die Psigiatriese Hospitaal Valkenberg verwys moet word. Ernest Hendricks, Metrorail se sekuriteitshoof, het Thobela Xoseni (30) op 22 April op die Kaapstadstasie gearresteer. Skuld Ironies genoeg is Hendricks en nog twee mense kort daarna geskors. Xoseni het in sy eerste hofverskyning met ’n smile­ in ’n vol hofsaal skuld beken. Hy het gister weer in die Kaapstadse streekhof verskyn. Die saak is toe tot 29 Augustus uitgestel. Hy was ’n maand lank in Valkenberg vir waar­neming. Sy lawyer, Morné Calitz, het die hof gister gevra dat Xoseni steeds in die hospitaal-afdeling van die Polls­moor-tronk aangehou word. In die betrokke voorval is 11 treinwaens van twee treinstelle verwoes. Groot skade is ook aan platforms 13 en 14 aangerig. Die Passasierspooragentskap van Suid-Afrika (Prasa) sê die skade beloop sowat R33 miljoen. Intussen is dit steeds onduidelik waarom Hendricks geskors is nadat hy Xoseni aangekeer het. Antwoorde Dis ook nie bekend tot wanneer hy geskors is nie. Son wag op Prasa vir antwoorde oor die jongste verwikkelinge. Vroeër het dr. Sipho Sithole, Prasa se groephoof vir strategie, gesê Hendricks en twee veiligheidsbeamptes is geskors hangende ’n ondersoek na die brand.