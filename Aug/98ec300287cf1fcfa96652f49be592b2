“HY WAS my held, maar nou dink ek niks van hom nie ...” So pak Enver “Blaffie” Wilsnach van Langebaan met trane uit oor Eben Etzebeth. Wilsnach beweer die Springbok-slot het hom 100 m van sy huis aangerand. Dit was na bewering ná ’n fight wat Sondag in die oggendure in ’n kuierplek in die dorp, Die Watergat, uitgebreek het. Wilsnach (42) sê hy het niks met die voorval daar te doen gehad nie. Hy sê enkele ure vroeër het hy nog vriendelik met Etzebeth blad geskud. 