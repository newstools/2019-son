DIE eThekwini-munisipaliteit in KwaZulu-Natal sê mense gaan weens 'n tekort aan plek in begraafplase gedwing word om ander metodes te vind om hul geliefdes ter ruste te lê. Die department van openbare parke, wat begraafplase insluit, sê hulle gaan binne die volgende ses maande geen spasie meer oor het om mense te begrawe nie. Daar sal drasties iets daaraan gedoen moet word om 'n krisis vry te spring, sê die department. Themba Ngcobo van die departement sê meer as 700 mense word weekliks  in die stad se 650 begraafplase begrawe. Hy sê daar sal vanaf 16 tot 18 Augustus gesprekke gevoer word met tradisionele- en godsdienstige leiers asook gemeenskaporganisasies, begrafnisondernemings en ander rolspelers om ‘n oplossing te vind. “Die stad het net meer as 5 000 nuwe grave sites en 5 400 daarvan het sowat drie liggame in,” sê Ngcobo. “Daar gaan binne ses maande geen spasie meer oor wees om mense te begrawe nie, maar dit was nogaltyd 'n stryd om vir die dooies en dié wat lewe voorsiening te maak.” Volgens die munisipaliteit se navorsing is daar geskikte grond beskikbaar, maar word deur privaat eienaars besit. Ngcobo sê die grond wat wel vir die munisipaliteit beskikbaar is, is nie geskik vir begraafplase nie. - SowetanLive     