DIE broer van die omstrede Gavin Watson, wat die afgelope week in 'n motorongeluk dood is, het die media uitgetrap oor hul behandeling van hom. 'n Roudiens vir Watson, die uitvoerende hoof van African Global Operations, voorheen bekend as Bosasa, is Vrydag gehou. Valance Watson het in sy huldeblyk gesê die media het 'n negatiewe omgewing in Suid-Afrika geskep. Hy het bygevoeg dat hy kwaad is vir die manier hoe joernaliste nuus oor Bosasa gedek en 'n rassistiese narratief geskep wat mense uitmekaar geskeer het. Valance sê Gavin was bekommerd oor die impak wat dit op hom, sy familie en kollegas gehad het. Roth Watson, Gavin se seun, het gepraat oor hoe lief sy pa vir sy werk was. Hy sê sy pa se goedhartigheid was onmeetbaar en het voorbeelde gegee van hoe safe houses en sopkombuise ondersteun het. Jared Watson, Gavin se neef, het ook na die media gekap. "Die media het die idee verewig dat dit as 'n kultus kwalifiseer wanneer mense bymekaar kom en vir die vooruitgang van die land bid." Hy sê dit was nie 'n aanval op die familie of Bosasa nie, maar 'n aanval op die kerk. Watson word Dinsdag begrawe. - News24