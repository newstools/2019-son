DIE gewilde superhero Spider-Man gaan voortaan nie meer deel van die Marvel-heelal wees nie. Dit nadat Disney Studios, die eienaars van Marvel Studios, en hul rivals Sony nie 'n ooreenkoms kon sluit oor die winste van toekomste movies van die web slinger nie. Die Los Angeles Times berig dat Disney 50% daarvan wil hê. Marvel het groot geld vir Sony gemaak met die suksesvolle aflewerings van Spider-Man: Homecoming en sy opvolger Far From Home. Die ander rede hoekom die ooreenkoms skipbreuk gely het is glo omdat Disney wil hê die president van Marvel Studios, Kevin Feige, moet fokus op karakters wat aan hulle behoort. Hy beplan ook tans die volgende fase van Marvel movies wat Black Widow en 'n vierde Thor-film insluit. Disney het ook onlangs die regte bekom van X-Men toe hulle 20th Century Fox gekoop het. Disney het in 2015 'n ooreenkoms gesluit wat Feige toegelaat het om die web slinger deel van die Marvel-heelal te maak. Spidey het toe sy eerste verskyning in Captain America: Civil War gemaak en ook later in Avengers: Infinity War en die rekordbrekende Avengers: Endgame verskyn. - Los Angeles Times