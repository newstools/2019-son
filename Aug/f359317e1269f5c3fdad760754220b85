DIT is nie net die Passasierspooragentskap van SA (Prasa) se treine wat net skielik tot stilstand kom nie. Die SMS-kennisgewings wat treinpendelaars inlig oor probleme en vertragings op die lyne het gister ook ontspoor. Prasa het ’n kontrak met die selfoonnetwerk MTN gehad. ’n Deel daarvan was om massa-boodskappe oor treindienste te stuur aan pendelaars wat vir dié kennisgewings geregistreer was. Ironies Die diens, wat soms beter inligting gegee het as die aankondigings op stasies, is nou gekanselleer. Metrorail het pendelaars gisteroggend heel ironies in ’n SMS laat weet die diens is gecancel. In die SMS noem Metrorail daar word na ander tegnologie gekyk om pendelaars op hoogte te hou van wat aangaan. Pendelaars word nou aangeraai om Metrorail se Twitter en Facebook accounts te volg vir updates. Pendelaars kan ook die tolvrye nommer van die Stad Kaapstad se ver­voerinligtingsentrum, 0800 656 463, bel of die GoMetro app gebruik. Maar die GoMetro app is al die afgelope maand meer van ’n “NoMetro app”. Die Son-span het dit gister getoets en al wat ons oral kon kry, was: “Daar is tans geen up­dates nie.” Commuters sê mense het nie altyd geld om treinkaartjies of data te koop nie. “Dan moet jy nog elke dag minstens R50 kontant by jou hê om vir alternatiewe vervoer te betaal as die treine nie opdaag nie,” het een van hulle gekla. ’n Nuwe kontrak is reeds in September 2016 tussen Prasa en die selfoonnetwerk Vodacom gesluit. Dit sou insluit die ontwikkeling en opknapping van Prasa se kommunikasie-netwerk. Daardie kontrak word egter vertraag deur ’n ondersoek wat begin is om te kyk na ’n moontlike fibre deal. Normaal Son het vrae aan Prasa gestuur, maar Nana Zenani, sy woordvoerder, sê net: “Dit is normal dat ander diensverskaffers gebruik word.” Sy het vroeër gesê die Prasa-direksie kyk na die kontrak nadat dit op ’n vergadering van die parlementêre portefeuljekomitee genoem is. Sy het nie gereageer toe Son genoem het alternatiewe kommunikasie-kanale soos GoMetro, waarheen pendelaars verwys word, werk g lad nie.