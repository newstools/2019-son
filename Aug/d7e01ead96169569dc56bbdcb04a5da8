DIE Kaapse swaargewigbokser Tian Fick het uiteindelik ’n teenstander nadat nóg drie boksers die afgelope 24 uur die hasepad gekies het. Die man wat die moed het om op 30 Augustus in die Kaap teen Fick deur die toue te klim, is Petrus Cilliers van Richardsbaai. Disnis Cilliers het albei sy beroepsgevegte tot dusver met uitklophoue verloor. In sy laaste geveg laas jaar is hy in die eerste ronde deur Mike Schutte, seun van die legendariese oud-bokser, disnis geslaan. Cilliers is dus geen teenstand vir Fick nie. Fick berei tans voor vir ’n SA titelgeveg teen Ruann Visser die einde van die jaar. Fick sê Cilliers se rekord pla hom nie. “Nee wat, dit pla my nie. “Dis mos maar eintlik net ’n geveg om my besig te hou as deel van my voorbereiding. “Ek is net dankbaar Petrus is bereid om Kaap toe te kom.” Hulle boks daar om die IBF se internasionale swaargewigtitel. Die Rus het al 17 gevegte agter die rug waarvan hy in 16 teenstanders droomland toe gestuur het. Visser het twee van sy 19 gevegte verloor.