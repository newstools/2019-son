DIE Stad Kaapstad is gedwing om stappe teen Melissa Whitehead te doen. Whitehead, wat hangend dissiplinêre stappe al byna 20 maande geskors is, het Woensdag bedank. Sy het blykbaar sowat R250 000 per maand verdien terwyl sy by die huis gesit het. En noudat sy bedank het, kan die Stad nie meer stappe doen nie. Son het Whitehead se bedankingsbrief onder oë gehad. Daar sê sy sy is gedwing om te bedank weens viktimisering. Sy is skuldig bevind aan die magsmisbruik in die aanstelling van twee mense wat persoonlik aan haar bekend is. Die dissiplinêre verhoor het ook bevind White­head het in twee tenders nie die regte prosesse gevolg nie. Die een is die verkryging van elektriese busse vir MyCiTi. Dié tender beloop miljarde. Die ander tender hou verband met die Foreshore Freeway-projek, waarvan die waarde in honderde miljoene geskat word. Die Stad se munisipale bestuurder, Lungelo Mbandazayo, sê die council het albei tenders gekanselleer. Whitehead hou vol sy is die victim. Sy sê: “Ek het my huis verkoop om 18 maande se regskoste te befonds wat R2 miljoen beloop.”