CALITZDORP. – Ras Archie Charles (33) van Royal Heights het soos mis voor die son verdwyn. Hy het glo ’n trippie berg toe gevat om van die international herb te gaan oes, toe hy vermis geraak het. Marlene, sy suster, sê: “Ek is so geworry. “Daar was tye dat hy berg toe gegaan het en dan sal hy so ’n dag of twee wegbly, maar dan kom hy altyd weer huis toe.” Die familie het hom reeds as vermis by die SAPS aangemeld en ook hospitale en polisiestasies gebel om te hoor of hy nie daar is nie. Gedink ’n Rasta wat hom as Ras I-yah voorgestel het, sê: “Daar in die mountains is mos plantations van die holy herb. “Van die ander brudders het gehoor Ras Arch gaan mountains toe. “En toe het hulle gedink Ras Arch gaan seker oes. “Nou wonder ons maar net of daar nie ’n quarrel gehêppen het daar in Moth­er Nature nie?” Die familie kon nie die rumours bevestig nie.