’N SJEF van Kenia het die Guinness-wêreldrekord geslaan toe sy 75 uur in ’n ry maaltye berei het. Sy’t 400 resepte kafgedraf. UPI berig sjef Maliha Mohammed (36) was Sondag in die Kenya Bay Beach­ Resort poegaai ná haar maraton-kooksessie. Haar geregte het 10 soorte pizza, asook haar spesialiteit, Koreaanse bulgogi-hoender, ingesluit. Mohammed het agterna gesê: “Elke 12 uur kon ek ’n break van 30 minute vat om te rus. Dank God ek kon uithou. Ek gaan nou lank uitrus!”