'N VROU van Laingsburg wat bekend is vir haar roosterkoeke wat sy by haar stalletjie langs die N1 verkoop, is oppad na Italië. Poppie van As (63) is as spesiale gas na die Eroica-fietsrybyeenkoms genooi. Alles het begin toe Stan Engelbrecht, 'n fietsryer, haar ses jaar gelede ontmoet het. Engelbrecht het Van As eenkeer gevra om roosterkoekies te maak vir 'n fietsry-geleentheid. Van As het die uitnodiging as spesiale gas na Italië gekry toe sy saam met die einste Engelbrecht 'n fietsrybyeenkoms van Eroica in Suid-Afrika bygewoon het. Die Italiaanse-verteenwoordigers was so beïndruk met Van As se warm hart, vasgebakte roosterkoek dat hulle haar onmiddellik na die driedaagse hooffietsryeenkoms in Gaiole genooi het. Van As en Engelbrecht vlieg op 25 September. - CapeTownETC