DIE musikant Chadleigh Gowar, oftewel Mr Africa, gaan ’n show aanbied wat Afrika-musiek sal vier. Mr Africa sê: “Die vertoning gaan oor my musiek, my storie en liedere waarmee ek gemaklik is om my musiek beter te express.” Oor die jare heen het Gowar die naam Mr Africa verdien vir sy liefde vir African-musiek en die diversiteit daarvan. Die musikante Miriam Makeba, Sipho Gumede en Hugh Masekela sal vereer word, asook die musikant Sammy Webber vir sy bydrae tot die vermaaklikheidsbedryf. Gelewer Onlangs het Chadleigh by die Kaapstad Internasionale Jazz-fees saam met die SA pianis Ibrahim Khalil Shihab opgetree. Hy het ook ’n award-winning vertoning op die KKNK, My Miriam Makeba Story, saam met Simangele Mashazi gelewer. Chadleigh bied op Saterdag 24 Augustus aan Africa, The Love I Know in die Liberty Performing Arts Centre in Goodwood. Dit begin 19:00 en toegang kos R120. Vir meer inligting daaroor, bel Mr Africa gerus by 08 4 350 444.