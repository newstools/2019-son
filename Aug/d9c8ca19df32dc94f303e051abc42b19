ENGELAND se rugby-breier, Eddie Jones, het onheilspellend stil geword. Twee jaar gelede het die grootmond-, soms arrogante, Aussie elke dag aan die wêreld verkondig hoe Engeland die Wêreldbeker (WB) in Japan sal wen. Twee jaar gelede het die Rose die All Black-rekord van 18 agtereenvolgende toetsoorwinnings nog geëwenaar. Maar net toe Jones dink hy gaan daarop verbeter, bars die bubble toe Ierland sy span met 13-9 klop. Haas ’n Rits nederlae het in 2018 gevolg en skielik het sy grootpratery gestop. Vanjaar het die Engelse teen Wallis verloor (13-21) en gelykop (38-38) gespeel teen Skotland. Diegene wat Jones egter goed ken, weet hy kan enige dag ’n haas uit ’n hoed trek. Deesdae doen Jones sy voorbereiding stil-stil – en dít kan dalk die stilte voor die storm wees.