HULLE date al byna vier jaar lank. En dis in die wêreld van celebs baie keer vreemd as hulle so lank bymekaar bly. Die pragtige omroeper en TV-aanbieder Maya Jama het Woensdag 25 geword en sy en haar rapper berk, Stormzy, het by ’n restaurant in Mayfair, Londen, gaan eet. Die res van Jama se close familie was ook saam. Sy het pragtig gelyk in haar swart nommertjie. Die couple het ná die paartie in die rapper se Lamborghini Urus-4x4 die pad gevat. Hulle het eers in 2016 hulle verhouding bekend gemaak. Die rapper het verlede jaar laat hoor hy wil graag met haar trou. Die omroeper het onlangs op Instagram gesê sy sukkel met haar geestesgesondheid. “Ek het uiteindelik besef ek sukkel al baie lank met mental health. “Ek het dit altyd afgemaak as nie so ernstig en ek het probeer verskonings maak oor hoekom ek so down voel.” – DailyMail