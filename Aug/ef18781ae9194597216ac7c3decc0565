IN GOUDA in die Drakenstein vat Ranny Kay die hand van Natalie Heynes om terug te ploeg met ’n jaarlikse entertainment event. Kay is ’n bekende Afrikaanse kletsrymer en liedjieskrywer en die producer van Blaupunkt Productions. Blaupunkt Productions en Natalie’s Foundations is twee organisasies wat graag ’n verskil in jong mense se lewe wil maak. Dié twee leiers hou jong mense aktief en skep geleenthede vir opkomende kunstenaars. “Ons praat oor bendegeweld, dwelmgebruik, boeliery op skole en jou toekoms as ’n tiener,” verduidelik Ranny. Hy sê skole kan hulle nader om kids toe te spreek. Kunstenaars Op Saterdag 21 September hou Blaupunkt Productions en Natalie’s Foundation ’n bring-en-braai met entertainment in Gouda. Verskeie bekende plaaslike kunstenaars gaan optree. Die geleentheid vind plaas op die Four-way Cross North by die braai spots in Gouda. Die geleentheid begin 10:00 en duur tot 19:00.