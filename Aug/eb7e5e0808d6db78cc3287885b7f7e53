DIE polisie van Kraaifontein het twee mans vir die onwettige besit van ’n vuurwapen gearresteer. Volgens lt.kol. Andrè Traut, ’n polisiewoordvoerder, het die cops inligting ontvang dat ’n vuurwapen by ’n huis in Konolostraat, Wallacedene, gehou word. “Die huis is deursoek en die polisie het op ’n 9 mm-Lugar en koeëls afgekom. “Twee verdagtes van 18 en 19 is gearresteer.” Dwelms Volgens Traut is die gun in Maart 2018 in Nyanga as gesteel aangemeld. Traut sê in ’n ander voorval is ’n 33-jarige verdagte weens die besit van dwelms gearresteer. “Die polisie het in Skwatshastraat, Wal­lacedene, op Mandrax-pille, tik en dagga beslag gelê. Die waarde daarvan is omtrent R5 000.”