INWONERS van Bonteheuwel is gatvol vir die Stad Kaapstad nadat ’n man uit sy huis gesit is. Marwaan August en sy gesin is verlede week uit sy huis in Saffraanstraat evict nadat bevind is hy woon onwettig daar. Shahied Cassie, woordvoerder van die ANC-tak in Bonteheuwel, het die eviction veroordeel. Hy vra waar die mense nou in die koue moet plek kry. “Die mense het nou skuiling in ’n ou skool gaan soek. “Ja, daar was ’n hofbevel deur die landdroshof in Goodwood, maar dis onmenslik, want die mense het nêrens om heen te gaan nie. “Raadslede Angus McKenzie en Theresa Thompson het niks gedoen om die eviction te stop nie. Daar is geen alternatiewe verblyf aan die mense verskaf nie. Gerespekteer “Mayor Dan Plato het belowe om die August-gesin te help om hulle huis weer te mag binnegaan, maar dit het nie gebeur nie.” Volgens Plato moet die bevel van die hof gerespekteer word. Hy sê ook hy het geen beloftes gemaak nie. Volgens Malusi Booi, mayco-lid vir behuising, is die bevel op 29 November verlede jaar bekom. “Die uitsetting is uitgevoer ná vele versoeke dat die onwettige intrekkers vrywillig moes uittrek. “Huise word toegeken vanaf ’n sentrale data­basis. In Bonteheuwel is mense wat al 30 jaar wag vir ’n huis en hulle moet eerste oorweeg word,” het Booi verduidelik.