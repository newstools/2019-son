IN ’N interessante stap is die datum van die uiters gewilde Met-perdewedren op Kenilworth met ’n week aangeskuif. Die gewilde byeenkoms word al jare lank op die laaste Saterdag van Januarie gehou, maar sal in 2020 op die eerste Saterdag in Februarie plaasvind. En die Cape Fillies Guineas, wat normaalweg op die eerste Saterdag van Desember plaasvind, word nou na die tweede Saterdag verskuif en die Cape Guineas na die derde Saterdag. Dit laat ’n spasie van drie weke vir Gauteng Dingaans aan die einde van November en die Highveld Fillies Mile wat drie weke voor die Cape Fillies Guineas beslis word. Die Cape Derby word ook nie op die Met-dag beslis nie, maar einde Februarie om die driejariges toe te laat om aan die Met én die Derby deel te neem.