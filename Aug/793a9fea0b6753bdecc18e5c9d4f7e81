CAST in Stoan (C.I.S.) bied die einde van die maand ’n ver­toning aan met van ons talentvolste musikante. Die organiseerder van Soulful Men, Morné Herman, sê dis ’n show waarin hulle die musiek van die 1980’s en 1990’s wil vier. Soulful Men word in die Joseph Stone Ouditorium in Athlone aangebied. Baie shows is al oor die jare heen in dié ouditorium aangebied, maar die plek makeer opknappingswerk. En dít is presies waarvoor die show se opbrengs geskenk sal word. So, maak jou reg vir ’n aand van vermaak uit die boonste rakke, sê Herman. Uitsien Dis ’n konsert wat jy eenvoudig nie moet misloop nie. Die vier gewilde musikante wat sal optree, is Loukmaan Adams, Keanu Harker, Mono en Fagrie. Keanu sê sy fans kan uitsien na nuwe songs. “ ‘Liefling’ is een van my nuwe songs. Die boodskap is basies as iemand regtig bedoel is vir jou, sal julle mekaar vind. “Ons gaan lekker old-school musiek maak, ja, maar ook nuwe goed aanbied.” Soulful Men begin 19:00 op op 30 en 31 Augustus en 17:00 op 1 September. Toegang is R150 en jy kan by Computicket jou besprekings doen. Bel Herman vir enige navrae by 079 453 2370.