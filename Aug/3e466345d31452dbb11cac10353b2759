KORT nadat hy twee meisietjies van net vyf en ses jaar oud in sy shack vasgebind het, het hy hulle na bewering verkrag. Hierdie gruesome getuienis is vervat in die klagstaat teen die beskuldigde Mlungiseleli Patrick Tyane (51) van KwaZakhele. Hy staan in die Baaise hooggeregshof tereg op twee klagte van verkragting, twee klagte van ontvoering en ’n klag van poging tot moord. Uitgestel Mediese redes het Donderdag daartoe gelei dat Tyane se verhoor weer in die Baaise hooggeregshof uitgestel moes word. Tyane se verhoor is verlede week om gesondheidsredes tot gister uitgestel. Tyane se lawyer, Khaya Saziwa, het aan die hof gesê X-strale is laas week van sy kliënt geneem. Volgens Saziwa het die dokter egter nog nie ’n mediese verslag saamgestel nie. Hy het die hof gevra om die saak tot Vrydag uit te stel sodat die verdediging sy hande op die verslag kan lê. Regter Bulelwa Pakati het die saak toe uitgestel. Luidens die klagstaat woon Tyane in dieselfde gemeenskap as die twee bloedjong kinders. Op 21 September 2017 – die dag van die voorval – was die twee meisietjies besig om te speel. Tyane het hulle toe genader onder die voorwendsel dat hy hulle winkel toe wil stuur. Luidens die klagstaat het Tyane aan hulle die plakkershut uitgewys waar hy vir die kinders sou wag om die chips af te lewer. Tyane het die arme bloedjies eventually by die plakkershut ingedwing, die deur agter hulle toegemaak en hulle gedwing om die chips te eet. Hierna het hy die meisies na bewering beveel om hulle klere uit te trek. Nadat die meisies dit gedoen het, het Tyane hulle arms vasgebind en lappe in hulle mond gedruk. Tyane het toe eers die vyfjarige meisie verkrag en toe die sesjarige, lui die klagstaat. Ná die verkragting het hy die sesjarige kind opdrag gegee om haar klere aan te trek. Sy het toe so gemaak. Hierna het hy haar gevra om saam met hom winkel toe te gaan. Tyane en die kleintjie is toe uit by die shack en het in die rigting van die Ford Stadion gestap­. Die staat voer aan hy het die meisie daar op die grond neergegooi en haar veelvuldige steekwonde toegedien. Hy het die gewonde kind net daar gelos. Gemeenskapslede het die meisies as vermis aangemeld en na hulle gesoek. Die next dag in die vroeë oggendure het hulle en die polisie op haar afgekom. Die meisie is na ’n hospitaal geneem waar sy mediese behandeling ontvang het. Dit is daar waar sy gesê het waar die vyf­jarige meisie is. Roep Die polisie het dié inligting opgevolg en die ander meisie gekry. Sy was steeds kaal en vasgebind in die shack. Luidens die klagstaat was Tyane ook daar. Die polisie het hom onmiddellik in hegtenis geneem. Albei meisies is medies ondersoek. Daar was beserings aan albei se privaat dele. Die staat beoog om omtrent 26 getuies te roep. Tyane bly in aanhouding. Adv. Megan September-Qatana kla aan.