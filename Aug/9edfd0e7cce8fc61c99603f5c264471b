DIE nuutste tak van die skoenwinkel Shado het onlangs in Bayside Mall in Table View oopgemaak. Uitgesoekte gaste is genooi om die nuutste produkte te explore. Met ’n verskeidenheid skoene en style het Shado alles van boots en sandale tot hoëhakskoene vir elke vrou. En moenie dink hier is net skoene nie. Die winkel het ook ’n verskeidenheid handsakke en bykomstighede om ’n vrou te laat skitter. Die eienaar, Shadley Rhoda, sê wat hulle so spesiaal maak, is dat hulle pryse vir almal geskik is. “Ons cater vir almal.” So, jy kan daar shop al knyp die sente. Volgens Rhoda is dit juis hulle lae pryse wat hulle so suksesvol maak. Shado het ’n hele paar takke in die Wes-Kaap met ’n verskeidenheid handelsmerke op hulle rakke. Rhoda het ook laat val dat hulle eersdaags met ’n manskoenereeks sal begin.