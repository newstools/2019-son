’N STAND-OFF in die St. Albans-gevangenis in die Baai is onder beheer nadat van die inmates geweier het om te eet. Die eetstaking het Donderdagaand in die maksimum-afdeling van die tronk begin, het Singabakho Nxumalo, woordvoerder van die departement van korrektiewe dienste, bevestig. Dit is onduidelik waaroor die inmates ontevrede was. Nxumalo wou ook nie verdere inligting hieroor gee nie. “Daar was samesprekings tussen tronkbestuur en die betrokke inmates om van die kwessies aan te spreek wat die inmates genoem het. Ons sal voortgaan om die situasie te monitor.” – News24