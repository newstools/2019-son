DRIE mans, wat twee sakemense in Kroonstad wou beroof, maar toe net kos in die houers op hulle gevind het, is gearresteer. Kapt. Stephen Thakeng sê: “Die rowers het Xiu Hua Huang (39) en sy vrou Xue Yau Huang Saterdag om 17:45 by die Serve Well Market in Kroonstad aangeval.” Sechaba Maloka (34), Moeketsi Talanyane (43) en Tshepo Matlere (36) het gedog die potte en bakke, wat die paartjie gedra het, bevat die geld wat die winkel gemaak het vir die dag. Hulle het tydens die rooftog verskeie keer op Xiu en sy vrou geskiet. Xiu het teruggeskiet toe hulle in 'n Hyundai Getz sonder ‘n nommerplaat weggery het. Speurders het op 1 Augustus die kar opgespoor. Daar was stickers oor die koeëlgate geplak. Die polisie het die drie verdagtes in Lesotho gearresteer met twee onwettige vuurwapens, ammunisie, 'n handradio en drie chargers daarvoor. Daar is ook pepper spray en twee nommerplate by hulle gekry. Een van die rowers het die beamptes R20 000 aangebied om nie gearresteer te word nie. - OFM News 