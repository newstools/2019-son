DIE Onafhanklike Polisieondersoek Direktoraat (Opod) ondersoek 'n voorval waarin 'n polisieman van Khayelitsha 'n inbreker binne sy huis doodgeskiet het. Sontaga Seisa, Opod-woordvoerder, sê die polisieman het Maandag om 13:00 by die huis aangekom en 'n man binne gevind. "Die inbreker het die vuurwapen op die polisieman gerig wat ook syne uitgehaal het. Die polisieman het toe die inbreker doodgeskiet," sê Seisa. Die identiteit van die inbreker is nog onbekend. - News24 