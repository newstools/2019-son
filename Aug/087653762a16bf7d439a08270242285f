’N GESIN van Inanda in KwaZulu-Natal het twee weke gesukkel om twee swartmambas uit ’n agterkamer te kry. Hulle moes ’n slangvanger kry wat die moeilike taak gehad het om die mambas te vang. Die kamer was baie deurmekaar en dit het sake vir Nick Evans baie moeilik gemaak. Hy het aan News24 gesê dit was ’n goeie plek vir slange om weg te kruip. “Dit was warm en daar was rotte wat die slange kon vang om te vreet. My hoofdoel was om hulle eers op te spoor sonder om te naby aan hulle te wees.” Skerpioene Evans het ’n wyfieslang van 2,3 meter gevang en ’n mannetjieslang van 1,9 meter. “Die mannetjie was baie klein in vergelyking met die wyfie en ’n deel van sy stert was weg.” Toe hy by die huis opdaag, het die eienaars tyres gebrand om die slange te verwilder. Evans sê dit help nie om tyres te brand nie, omdat mambas gewoonlik onder die grond sal wegkruip. Ondanks die rook het hy darem daarin geslaag om die twee mambas te vang. Hy het terselfdertyd ook op ’n klomp sker­pioene in die kamer afgekom. – News24