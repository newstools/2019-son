DIE wen is om die draai. Dit is die belofte wat coach Stanton Smith van die Universiteit van Wes-Kaapland (UWK) se sokkerspan aan hul fans maak. Udubs is steeds sonder 'n wen in dieÂ  jaar se Varsity Football-kompetisie. Tuks (Universiteit van Pretoria) het die Kapenaars met 2-1 in Donderdag se wedstryd in Pretoria geklop. UWK het nou twee wedstryde in die jaar se veldtog verloor. Kovsies (Universiteit van Vrystaat) het hom met 3-2 in die eerste ronde van die jaar se kompetisie geklop. Smith meen dis egter nie die einde va die wereld vir 'n span wat met verskeie nuwelinge spog nie. Hy het aan Son gese die goal is nog steeds om die halfeindronde te haal. Volgens Smith is dit individuele foute en min ervaring van sokker op die vlak wat in albei nederlae sy span gekos het. Hy het egter teen Tuks 'n verbetering gesien en dat hulle bitter ongelukkig was om nie in die laaste 10 minte 'n gelykmaker te score nie. "Onthou vir die jaar se team is dit nog 'n adjustment vir die nuwe gesigte. Ons bou nog en probeer die spelers om te gel. Teen Tuks voel ek ons was baie beter voorbereid, maar daai inidividuele foute het ons weer op die agtervoet geplaas. In daai laaste 10 minute was Tuks op die agtervoet en selfs hul coach het ons spelers komplimente gegee," het Smith gese. UWK se volgende wedstryd sal voor sy tuisskare gespeel word, en Smith meen dis hier wat sy spelers nou hul optog na 'n plek in die halfeindronde moet gee. "Ons doel bly om die halfeindronde te haal, al is die jaar vir ons een waarin ons herbou aan die span. Om die semis te haal moet jy ten minste 12 punte (vier wenne) insamel. "Daar is vyf wedstryde oor vir ons en vier daarvan word tuis gespeel. UWK is 'n span wat voor sy tuisskare baie goeie sokker speel. Ons wen omtrent 95% van ons wedstryd tuis. Hopelik wen ons die meerderheid van ons vyf wedstyrde om ons plek in die halfeindronde te bespreek," aldus Smith. "Die spelers is baie emosioneel oor die nederlae, maar die atmosfeer bly positief. Hulle is honger om goed te vaar. Daai eerste wen is om die draai.    