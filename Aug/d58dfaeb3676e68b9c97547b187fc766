HY IS vol steekwonde in sy kar buite ’n fast-food-winkel aangetref. Nou ondersoek die polisie in Oos-Londen ’n klag van poging tot moord. Die gewonde 65-jarige man is Maandag 18:05 buite die winkel in Amalinda gevind. Hy is toe na ’n plaaslike hospitaal geneem. Die omstandighede rondom die steekvoorval is nog on­bekend en niemand is tot dusver gearresteer nie, sê kapt. Nkosikho Mzuku, ’n polisiewoordvoerder.