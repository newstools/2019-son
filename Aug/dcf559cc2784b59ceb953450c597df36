KHLOÉ is nie ’n liegbek nie, julle. Die blonde Kardashian-sussie se baby daddy, Tristan Thompson, sê sy het hom nie van sy eks, Jordan Craig, gesteel nie. Toe Tristan op Koko ge­cheat het terwyl sy nege maande swanger was, het mense gedag die wiel het gedraai nadat sy met Tristan gejol het toe Jordan swanger was met sy eersteling. Koko het voorheen gesê sy het by Tristan se familie, tjommies en sakevriende doodseker gemaak hy is single, voordat sy met hom begin uitgaan het. En sy het nie gejok nie. Ek sien op E! Tristan het dié week ook gesê hy was wél single toe hy vir Koko ogies gemaak het. Jordan was wel nege maande swanger van die langeraat, maar hy was single. Die derra van twee twiet: “Toe ek Khloé ontmoet het, was ek single. Die negatiewe kommentaar wat gereeld na haar kant gegooi word, is onnodig. Sy verdien nie al die backlash vir my verkeerde dade nie.” Dit lyk darem asof die hemelbesem darem êrens in daai lang lyf van hom ’n bietjie respek het vir die mammies van sy laities. Tristan skryf ook: “Khloé en Jordan is albei niks anders as wonderlike ma’s vir my kinders nie.”