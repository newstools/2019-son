TWEE susters wat in die 1970's as kinders seksueel misbruik is, soek jare later steeds na geregtigheid. Die twee mans, wat volgens die susters, vir die dade verantwoordelik is, se verhoor begin op 15 Augustus in die Wynberg-landdroshof. Lisa van der Merwe (56) sê hul ouerhuis in Zeekoevlei was destyds 'n partytjiehuis. Haar oorle pa en stiefma se vriende het gereeld gekuier en dan op die bank uitgepass. Terwyl die partytjie in die res van die huis aangegaan het, is sy en haar sussie Claudine Shiels in hul slaapkamer deur twee mans misbruik. Van der Merwe en Shiels was onderskeidelik 11 en 15 jaar oud. Dit was Van der Merwe se man wat gesê het sy kan iets doen aan wat destyds gebeur het. Dit nadat hy oor die hofuitspraak gelees het waarin agt mense beweer het hulle is onsedelik deur Sydney Frankel aangerand. Van der Merwe het haar suster genader en die twee het besluit om 'n klag te lê teen die twee mans. Van der Merwe sê sy dankbaar dat die polisie en nasionale vervolgingsgesag besluit het om met vervolging voort te gaan. - OFM News