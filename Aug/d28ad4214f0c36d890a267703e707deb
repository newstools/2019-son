'N MUUR van herinnering gaan opgerig word vir Norma Stuurman, 'n beampte van die departement van korrektiewe dienste wat in Maart deur 'n gevangene vermoor is. Ronald Lamola, minister van justisie en korrektiewe dienste, gaan die muur, wat ook hulde bring aan ander vroue slagoffers, by die Goedemoed-tronk bekendstel. Puleng Mokoane, woordvoerder van korrektiewe dienste, sÃª Lamola en die departement se topbestuur gaan ook 'n reinigingseremonie hou waar Stuurman vermoor is. Stuurman is met 'n sker in die nek gesteek. Die gevangene wat van haar moord aangekla word, is intussen na Kokstad gestuur.- OFM News