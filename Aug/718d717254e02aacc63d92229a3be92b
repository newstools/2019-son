’N OOS-Kaapse leerder is in sy klaskamer doodgesteek. Dié voorval het Maandag omstreeks 14:00 by die Shawbury Sekondêre Skool in Qumbu gebeur. Luidens ’n verslag van die provinsiale onderwysdepartement is die 16-jarige Owam Bam, ’n gr. 8-leerder, twee keer in ’n klaskamer gesteek. “Ná die voorval het die skoolbestuur met die leerder na ’n plaaslike gesondheidsentrum gejaag waar die leerder dood verklaar is,” lui die verslag uit die pen van Mali Mtima, ’n provinsiale onderwyswoordvoerder. Mtima sê die LUR vir gesondheid, Fundile Gade, is diep geskok gelaat. Gevolglik is support vir skoolbeveiliging by dié skool ontplooi. ’n Span van die distrikskantoor is ook na die skool gestuur. Dis sodat hulle saam met die skool kan werk om ’n einde te bring aan wapens wat skool toe gebring word, misdaad, geweld en bakleiery. Verdere besonderhede oor die omstandighede rondom die steekvoorval is nog nie bekend gemaak nie.