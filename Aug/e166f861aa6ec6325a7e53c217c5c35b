’N MA van vier se stem is vir ewig stilgemaak. Haar jongste seun is na bewering die oorsaak van haar ewige stilte. Die mammie (53) se lewe is Saterdagaand kortgeknip toe sy met ’n mes doodgesteek is. Die bewering is dat haar 14-jarige seun haar in hulle wendyhuis in Kalkfontein doodgelem het. Die stille bewyse dat daar ’n vreeslike daad in haar huis gebeur het, is die bloedmerke wat nog Sondagoggend op die yskas en op een van die sitkamerbanke sigbaar was. Kapt. FC van Wyk, ’n polisiewoordvoerder, het die voorval bevestig. “By die polisie se aankoms op die toneel het hulle die slagoffer met veelvoudige wonde aan haar liggaam op die grond gevind. Hy sê verder die 14-jarige seun is gearresteer. Hy sal binnekort in die Blue Downs-landdroshof verskyn. Lees die volledige artikel Maandag 12 Augustus 2019 in jou gunsteling-koerant.