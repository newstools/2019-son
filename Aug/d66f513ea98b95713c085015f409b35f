RONALD Lamola, minister van korrektiewe dienste, sê die persoonlike aanvalle asook onregverdige en ongegronde kritici van regters moet stop. Lamola het die pleidooi gelewer tydens die spesiale seremonie vir die aftrede van regter Edwin Cameron in die konstitusionele hof. “Daar is geen twyfel by my, dat as dit nie vir 'n onafhanklike regstelsel was nie, ons staatskas al leeg sou gewees het,” het hy gesê. "Vandag word die regbank onregverdiglik gekritiseer. Ons moet sulke tipe kritici, persoonlike aanvalle op ons regters, veroordeel." Hy sê kritici gemik op die regbank moet regverdig, ingelig en gebalanseerd wees. Lamola het gesê Cameron is 'n rolmodel vir baie mense en kon hom vereenselwig met MIV-aktiviste en die LGTBI-gemenskap. - News24     