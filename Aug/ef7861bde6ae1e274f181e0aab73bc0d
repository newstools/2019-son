SCHALK Brits gaan Saterdag die tweede oudste Springbok-kaptein in die geskiedenis van Suid-Afrikaanse rugby word. Die 38-jarige haker gaan die Bokke Saterdag op Loftus Versfeld in Pretoria in ’n warm-up game vir die World Cup teen Argentinië aanvoer. Dit sal Brits se eerste keer in die beginspan wees sedert 2008. Volgens Rassie Erasmus, Springbok-afrigter, gaan Brits die rol van kaptein tydelik vervul. Hard Siya Kolisi maak sy comeback in die beginspan, maar hy gaan nie lank op die veld wees nie. Erasmus het gister gesê: “Ek het Siya gevra om sy tenk leeg te speel. Hy moet so hard en so lank speel soos hy kan. “Ek het hom gesê hy kan dalk reeds in die eerste helfte afkom. Hy het minder as 50 minute van Curriebeker-rugby in die laaste 12 weke gespeel, maar ek wou hom weer ’n proesel van toetsrugby gee voordat ons na Japan vertrek.” “Dit maak nie saak wat voor die naweek gebeur het nie, die momentum wat ons saam met ons na die World Cup gaan vat, sal afhang van wat Saterdag gebeur,” sê Erasmus. “Sommige van dié spelers sal weet hulle is reeds op die vliegtuig, maar vir ander gaan dit maak of breek wees. “En al maak hulle dit nie tot op die vliegtuig nie, sal daar ses spelers geïdentifiseer word wat op standby sal wees.” “Ons het ’n gedugte pak voorspelers gekies en het reeds gesien wat die agterlyn teen Australië gedoen het. “Ek is baie excited om te sien wat hulle kan doen wanneer hulle hulself moet bewys. Dit sal ’n goeie aanduiding wees van hoe sterk Suid-Afrikaanse rugby is. “Dit is ’n massiewe toets teen ’n gemotiveerde Argentynse span. Die laaste ding wat ons wil doen, is om te verloor.” Elton Jantjies sal die rol van onderkaptein vervul. Hy sal die kapteinskap oorneem wanneer Brits die veld verlaat. Dit sal die weg baan vir Scarra Ntubeni om sy toetsdebuut te maak. Frans Steyn sal die losskakel-, senter- en heelagter-posisies dek. Faf de Klerk is die enigste ander agterspeler op die bank. Herschel Jantjies sou speel, maar het ’n stamp teen die kop op die oefenveld gekry. Hy behoort egter reg te wees vir die World Cup.