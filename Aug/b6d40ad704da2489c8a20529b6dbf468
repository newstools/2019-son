MILEY Cyrus se skeisaak is skaars afgehandel, maar haar en Kaitlynn Carter se verhouding is al so ver gevorder dat hulle al (letterlike) joint-geskenke stuur. En dit nogal aan Kaitlynn se eks, Brody Jenner. Miley en Kaitlynn is so high op hulle fling dat hulle die blydskap gedeel het deur ’n enorme aaptwak-ruiker aan Brody gestuur het vir sy verjaardag. Ou Brody was lekker in sy noppies met die dagga en het dit so ewe op sy stories op Instagram gepost. Hy het ’n foto van die dagga-boeket met die kaartjie afgeshow. Hy het Miley en Kaitlynn­ bedank vir dié geskenk. Terwyl Miley se berk byna niks gesê het sedert hy haar vir ’n skeisaak gedagvaar het nie, is Brody nogal heel oukei met die twee girls se vryery. Toe die mense skinder dat Brody bitter is oor die verhouding tussen Miley en Kaitlynn, het hy op Instagram gesê hy koester glad nie kwade gevoelens jeens die tweetjies nie. Miley se amper-eks kan ook maar bly wees dat sy verjaardag in Januarie is, anders het hy ook seker ’n parmantige aaptwak-verjaardaggeskenk gekry.