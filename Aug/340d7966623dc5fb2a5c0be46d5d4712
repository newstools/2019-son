TWEE vroue het in die Wynberg-landdroshof skuldig gepleit op klagte dat hulle laas jaar meer as R17 000 se kabels van Metrorail gesteel het. Sandy Gelandt en Zeminita Williams is op 20 Augustus 2018 ingevolge die Wysingswet op Strafregtelike Aangeleenthede gearresteer. Gelandt het 'n opgeskorte vonnis van vyf jaar gekry waarvan sy drie jaar onder korrektiewe toesig moet deurbring. Sy moet ook 300 uur gemeenskapsdiens doen. Williams is 'n vonnis van vyf jaar tronkstraf opgelÃª waarvan drie jaar opgeskort is. Sy gaan dus effektief twee jaar agter tralies deurbring. Albei vroue is onbevoeg verklaar om 'n vuurwapen te besit. In 'n onverwante geval is 'n man en vrou in gearresteer wat twee pendelaars op 'n trein tussen Woodstock- en Kaapstadstasie beroof en met 'n mes gesteek het. Richard Walker, streekbestuurder van Metrorail, het die treindiens se beskermdienste en die polisie bedank. 