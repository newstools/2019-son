DIE ANC het die leier van die United Democratic Movement (UDM), Bantu Holomisa, gekap oor sy uitlatings op Twitter waarin hy na Jessie Duarte as 'n tea girl verwys. Pule Mabe, woordvoerder van die ANC, sê in 'n sterkbewoorde verklaring die mans in die UDM moet hulself distansieer van Holomisa se uitlatings. Mabe sê Holomisa se kommentaar teenoor Duarte, die ANC se adjunk-sekretaris-generaal, is kwaadwillig en strook nie met die waardes van nie-seksisme in die land nie. Mabe sê Duarte is 'n ervare kader wie se ervaring en track record nie verlaag kan word tot dié van 'n tea lady nie. Holomisa se kommentaar op Twitter het gekom na Duarte hom op televisie 'n diktator genoem het. Mabe sê die blatante minagting en verkleinering van vroue hoort nie in ‘n nie-seksistiese en demokratiese samelewing wat neerkyk op vrouehaat en sy verskynsels nie. "Terwyl ons regmaak om vrouemaand te vier, vra ons al die progressiewe mans in die UDM om hulself te distansieer van Holomisa se vrouehaat-neigings. Hy moet veroordeel word deur alle Suid-Afrikaners wat toegewyd is daaraan om seksisme en die onderdrukking van vroue in ons samelewing uit te roei." Mabe sê die stryd teen vrouehaat en patriargie duur voort. - SowetanLive