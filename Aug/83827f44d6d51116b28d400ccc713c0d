EEN van die veroordeeldes in die “Krugersdorp killers”-saak het geen berou gewys nie. Zak Valentine het gister in die Gautengse hooggeregshof in Johannesburg verskyn waar uitspraak in die saak gelewer word. Altesame 11 mense is tussen 2012 en 2016 in Krugersdorp aan die Wes-Rand vermoor. Anette Vergeer, ’n proefbeampte en maatskaplike werker, het getuig Valentine wys geen berou nie en toon ook geen insig nie. Skuldig “Die enigste berou wat hy wys, is dat hy by een van die beskuldigdes in die saak, Cecilia Steyn, betrokke geraak het. “Hy glo hy kan nie berou wys vir ’n misdaad wat hy nie gepleeg het nie.” Cecilia (38), Valentine (34) en Marcel Steyn (21) is vroeër skuldig bevind aan 32 klagte tussen hulle. Dit sluit moord, bedrog, afpersing en roof in. Die drie het van 2012 tot 2016 ’n groep genaamd Electus Per Deus (Chosen by God) gevorm. – News24