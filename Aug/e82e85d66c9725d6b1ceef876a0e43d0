MANS, as jy ’n ogie op Mzansi se kaalste vrou gehad het, het ek goeie nuus vir jou – sy is nou single. Die local entertainer Zodwa Wabantu (33) en haar berk, Ntobeko Linda (24), het glo hulle verlowing verbreek. Ek lees op The Juice dat die tweetjies opgebreek het nadat hulle ’n paar weke gelede aangekondig het dat hulle weer saam is. Hulle het mos vir ’n kort tydjie opgebreek. Die omstrede danser het aan TshisaLIVE bevestig dat hulle gesplit het. Sy het ook geskimp dat haar beroemdheid dalk die rede daarvoor is. Toe Zodwa se jong lat vir kommentaar gevra is, het hy nie veel gesê nie: “Sy (Zodwa) weet wat die waarheid is. Ek het niks om verder van my kant af te sê nie.” Die kontroversiële danser en realiteitster het aan Drum gesê sy en haar Ben10 moet nog praat oor die fate van hulle troue.