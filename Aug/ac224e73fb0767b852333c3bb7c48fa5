DIE plek wat die beste beddens verkoop, het onlangs ’n lucky koper beloon met ’n splinternuwe bed. Best Beds het in 1994 sy deure oopgemaak in West­bourneweg, Sentraal, in die Baai. In April 2017 het Jean- Jacques Neethling die maatskappy oorgekoop en sedertdien drie ander Best Beds-takke oopgemaak. Die drie ander takke is geleë in Kaapweg, die Cleary Park-winkelsentrum en Caledonstraat in Uitenhage. Volgens Neethling staan Best Beds uit in die bedryf vir sy wonderlike klantediens en uitstekende produkte wat verkoop word. Best Beds Cleary Park is die nuwe attraksie, met ’n groter verskeidenheid produkte. Hier bied hulle ’n reeks toestelle, meubels en beddens aan. Kompetisie Best Beds Cleary Park het ’n kompetisie aangebied wat van 26 tot 28 Julie geduur het. Die wenner het ’n kans gestaan om ’n Edblo Lisbon 152-bedstel te wen. Al wat die mense moes doen, was om net die winkel binne te gaan en ’n vorm te voltooi. Waarna die kaartjie/vorm in ’n boks gegooi is. Persone kon net een keer inskryf vir die kompetisie, sonder dat dit nodig is om iets te koop. Die trekking het Maandag 29 Julie plaasgevind, waarna die wenner gekontak is om sy prys te kom afhaal. Die gelukkige wenner, Charles Potgieter van Bloemendal, was ekstaties toe hy sy nuwe bedstel by Best Beds Cleary Park gaan haal het.