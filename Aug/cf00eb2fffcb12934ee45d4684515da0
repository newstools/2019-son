RYNHARDT Elstadt, Kwagga Smith of Warrick Gelant kan die speler wees wat vanjaar se World Cup in Japan gaan misloop. Die Springbokke is sedert Maandag by ’n oefenkamp in Bloemfontein. Hulle is besig met hulle laaste voorbereiding vir die rugbyskouspel in Japan wat volgende maand afskop. Rassie Erasmus, Bok coach, kan net 31 spelers Japan toe vat. Onttrek Daar is tans 32 spelers in die Rosestad. Die Bok-breier het besluit om Maandag vier spelers na hulle unies terug te stuur om dié naweek in die Currie Cup te gaan speel. Die squad bestaan tans uit 18 voorspelers en 14 backs. Een van dié spelers sal weg­gelaat moet word. Marcell Coetzee moes hom ongelukkig weens harsingskudding en ’n enkelbesering aan die World Cup onttrek. Erasmus se eerste keuse onder die losvoorspelers is Duane Vermeulen, Pieter-Steph du Toit en die kaptein, Siya Kolisi. Dit beteken dat Francois Louw, Kwagga Smith en Rynhardt Elstadt die enigste ander spesialis-losvoorspelers in die groep is. Erasmus het reeds aangedui sy vier slotte is Eben Etzebeth, Franco Mostert, RG Snyman en Lood de Jager. Beast Mtawarira en Steven Kitshoff is sy twee loskopstutte, met Frans Malherbe, Vincent Koch en Trevor Nyakane wat sy opsies op vaskop sal wees. Nyakane kan baie waarde toe­voeg met sy vermoë om aan al­bei kante van die skrum te sak. Erasmus het ook reeds bevestig dat drie skrumskakels, Faf de Klerk, Herschel Jantjies en Cobus Reinach, saam met die span gaan reis. Damian de Allende, Frans Steyn, Lukhanyo Am en Jesse Kriel is die vier senters in die kamp. Benewens senter, het Steyn die vermoë om ook losskakel en heelagter te speel. Kriel kan ook ’n job op vleuel en heelagter doen. Handré Pollard en Elton Jantjies is die twee spesialis-losskakels in die groep. In die agterste driehoek het Willie le Roux, Cheslin Kolbe, Makazole Mapimpi en S’bu Nkosi reeds hulle kaartjies na Japan bespreek. Kolbe kan ook die laaste vesting beman. As Erasmus besluit om 17 voorspelers en 14 agterspelers te kies, behoort Gelant saam te reis. Erasmus sal dus tussen Elstadt se fisieke inklimspel of Smith se spoed en X-faktor moet kies. Elstadt het egter ’n reputasie opgebou as ’n speler wat onno­dig strafskoppe kan afstaan. In die World Cup kan ongedissiplineerde spel die Bokke duur te staan kom. Die finale groep word Maandag 15:00 bekend gemaak. Die groep is: VOORSPELERS (18) – Schalk Brits, Lood de Jager, Pieter-Steph du Toit, Rynhardt Elstadt, Eben Etzebeth, Steven Kitshoff, Vincent Koch, Siya Kolisi, Francois Louw, Frans Malherbe, Malcolm Marx, Bongi Mbonambi, Tendai Mtawarira, Franco Mostert, Trevor Nyakane, Kwagga Smith, RG Snyman, Duane Vermeulen. AGTERSPELERS (14) – Lukhanyo Am, Damian de Allende, Faf de Klerk, Warrick Gelant, Elton Jantjies, Herschel Jantjies, Cheslin Kolbe, Jesse Kriel, Makazole Mapimpi, S’bu Nkosi, Willie le Roux, Handre Pollard, Cobus Reinach, Frans Steyn.