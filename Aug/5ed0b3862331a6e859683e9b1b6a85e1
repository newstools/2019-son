VIER rowers het laat spaander nadat ’n security guard ’n warning shot geskiet het. Volgens AO Alwin Labans het die vier Donderdag omstreeks 09:45 in Govan Mbeki-rylaan in die Baai toegeslaan. ’n Vrou (38) was op haar foon besig toe vier mans die winkel binnekom. “Een het by die deur gestaan. Die ander het ingegaan en die klaer en 11 van haar personeellede aangesê om na die walk-in safe te gaan.” Een van dié verdagtes het ’n geweer gehad. Draai Die verdagtes het die klaer beveel om haar foon in die laai te sit en gevra waar die TV-kamer is. Terwyl ’n ander verdagte besig was om TV-stelle te vat, het ’n sekuriteitsbeampte die winkel binnegestap. Labans sê: “Die klaer het hom gesein iets gaan aan. Die guard het gemaak of hy die winkel verlaat. Toe hy sy rug draai, het een van die verdagtes na hom toe gekom, maar hy het warn­ing shot in die muur ingeskiet.” Die verdagtes het gevlug. Twee het TV-stelle gevat. Niemand is beseer nie. Die polisie vra lede van die gemeenskap vir tip-offs. Hulle kan die Mountweg-speurders by 041 394 6000 bel.