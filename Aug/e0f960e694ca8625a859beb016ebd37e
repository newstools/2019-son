DRUK by ’n World Cup – daarvan kan jy die All Black-afrigter, Steve “Shag” Hansen, niks vertel nie. Hy sê dit ook sommer prontuit: “Ons is uiteindelik in ’n posisie om al ons tyd, effort en denkrigting op ’n asem­rowende uitdaging te fokus. Om iets te doen wat nog nooit gedoen is nie – ’n World Cup ’n derde agtereenvolgende keer te gaan wen. “Ons weet dit gaan kliphard en moeilik wees en ons sal die reg moet verdien om dit te kan vermag.” Volgens Hansen is die 31 manne wat hy vir die World Cup in Japan gekies het, die regte combo vir die tipe gameplan waaraan hulle die laaste maande werk. Daarom, sê Hansen, is hy en sy afrigtingspan gereed om maar die kritiek van buite aan boord te neem, want dit is iets waaraan hulle gewoond is. “Ons ken die verwagtinge en die druk wat daarmee gepaardgaan. Ons sien egter uit na die druk en om dit aan te vat. Dood “Ons as All Blacks leef in ’n environment waar die verwagtinge en druk konstant op ons is. Van ons word verwag om elke toets waarin ons speel, te wen – en met groot tellings. Ons glo daai druk sal ons ’n voordeel gee.” Nietemin erken ou Shag dat hierdie jaar se toernooi verskeie aanspraakmakers het en daar amper tot die dood toe geveg sal word om as kampioen gekroon te word. “Dit gaan groot verwagtinge en druk vir hulle ook skep.  Vir my gaan dit interessant wees om te sien wie dit kan hanteer en wie nie,” meen die All Blacks se breier.