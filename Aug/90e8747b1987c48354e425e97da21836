DIE Suid-Afrikaanse Mensregtekommissie (SAMRK) ondersoek die bewerings van rassisme teen Eben Etzebeth. Enver "Blaffie" Wilsnach van Langebaan beweer die Springbok-slot het hom 100 m van sy huis aangerand. Dit was na bewering ná ’n fight wat Sondag in die oggendure in ’n kuierplek in die dorp, Die Watergat, uitgebreek het. Etzebeth ontken die bewerings. Eerw. Chris Nissen, SAMRK-kommissaris, het Vrydag met Wilsnach ontmoet as deel van sy ondersoek in die voorval. Nissen het ook die vorige dag met Etzebeth in Johannesburg vergader as deel van sy ondersoek. SA
 Rugby sê in ’n persverklaring die doel van dié vergadering was om vir 
Etzebeth in te lig oor die SAMRK se rol in verband met die klag wat hy 
van Wilsnach ontvang het. Die persverklaring lui: “Albei partye 
(Etzebeth en Nissen) het hul tevredenheid oor die proses, wat gevolg sal
 word (in die ondersoek), uitgedruk. Die polisie in die Wes-Kaap het ook bevestig dat 'n saak van aanranding met die doel om ernstig te beseer ondersoek word. FC van Wyk, 'n polisiewoordvoerder, sê die is geregistreer by die Langebaan-polisiestasie. "Geen arrestasies was tot dusver gemaak nie en die saak word nog ondersoek," het van Wyk bygevoeg.   