JULIANNE Hough het gepraat oor haar probleem om swanger te raak. Die 31-jarige danseres, san­geres en aktrise en haar yshokkiespeler-man, Brooks Laich (36), was by die Dance Industry Awards in Hollywood. Sy het baie sexy gelyk in haar minirompie Sy is ook vanjaar ’n judge in America’s Got Talent. Moeilik Laas maand het sy gesê sy kry vrugbaarheidsbehandeling omdat sy en haar man graag ’n kind wil hê. Julianne het probleme met haar baarmoedervlies en dis moeilik vir haar om preggies te raak. Sy het aan Access gesê sy is openhartig oor haar pogings om verwagtend te word en sy wil ’n voorbeeld vir ander vroue wees. “Ek het niks om oor skaam te wees nie. Daar is niks fout met my nie.” Sy is besig met behandeling wat haar dalk kan help om vrugbaar te raak. “Hoe meer ek daaroor praat, hoe meer terapeuties is dit. Ek wil dit nie wegsteek nie. Ek dink dit help ander mense ook wat in my skoene is.” – DailyMail