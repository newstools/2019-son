DIE student in wie se rekening die nasionale finansiÃ«le hulpskema vir studente (NSFAS) verkeerdelik R14 miljoen betaal het, se verhoor het uiteindelik begin. Sibongile Mani (29) het verlede Donderdag in die Oos-Londense streekshof verskyn. Mani, 'n derde jaar rekeningkunde-student by die Walter Sisulu-universiteit, word daarvan beskuldig dat sy onregmatig meer as R800 000 van die NSFAS se miljoene in 2017 spandeer het. Mani was veronderstel om net R1 400 te ontvang vir kosgeld, maar die bedrag het weens 'n stelselfout 'n paar ekstra nulle bygekry. Die geld is op 1 Julie 2017 in Mani se rekening betaal en binne 73 dae het sy meer as R80 000 daarvan spandeer op kos, duur drank en klere.