‘N MA en seun van Gauteng is gearresteer nadat die seun sy pa Sondag met 'n byl doodgekap het. Sharon Tsotsotso, ‘n polisiewoordvoerder, sê die stiefpa van die 24-jarige man het hom na bewering gebel en gesê hy gaan sy ma doodmaak. Hy het toe na die huis in die Tembisa township gehaas en agter ‘n geslote deur  gestaan terwyl die twee in die huis baklei het. “Hy het toe een van die vensters stukkend geslaan om toegang tot die huis te verkry,” vertel Tsotsotso. Die seun het na bewering gesien hoe die stiefpa sy ma met die byl op die kop slaan. “Die seun en stiefpa het gestoei. Hy het die byl by sy stiefpa afgevat en het hom daarmee geslaan. Die stiefpa is op die toneel dood. Thuliswa Khawe, LUR van maatskaplike ontwikkeling in Gauteng, sê sy is bekommerd oor die stygende in huishoudelike geweld in die provinsie. “Ek wil families aanmoedig om beter maniere te vind om probleme op te los,” sê Khawe. - The Citizen     