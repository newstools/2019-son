KON dit wees dat Simba, die leeuwelpie wat Donderdag in Athlone­ gevind is, net ’n statussimbool vir sy vermeende eienaar was? Miskien wou hy soos die skatryk mense in die Midde- Oosterse olielande met ’n eksotiese troeteldier afshow. Dis mos hoe hulle daai kant van die wêreld rol. ’n Jagluiperd met ’n diamanthalssnoer in ’n peperduur kar. Leeus op kwaai beddens en luiperds wat op karre se bonnets pose. ’n Betroubare bron vertel aan Son dat dit wel die geval kan wees nadat hy uitgevind het wie na bewering die eienaar van die leeu is. Sulaiman Effendi, die seun van die vermoorde musieklegende Taliep Petersen se vrou, Najwa Dirk, is glo die eienaar. Dirk dien 28 jaar tronkstraf uit vir Petersen se moord. Dis nie die eerste keer dat Effendi aan die verkeerde kant van die gereg beland nie. Hy is ook in 2011 op klagte van aanranding gearresteer nadat hy in ’n voorval in Kenwyn betrokke was. Intussen het ander video’s in die sosiale media verskyn waarin Effendi duidelik gesien kan word saam met die leeuwelpie. In een video word gespot met die leeu terwyl û bid jou aan – The Lion King se temalied in die agtergrond speel. In nog ’n video wat in Son se besit is, probeer die welpie brul. Sers. Noloyiso Rwexana het gesê drie mans in hulle laat 20’s of vroeë 30’s is gearresteer. Lesers kan die video’s op son.co.za kyk.