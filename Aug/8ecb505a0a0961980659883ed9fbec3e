TWEE lede van die EFF het bedank na mediaberigte dat hulle geld aanvaar het van pres. Cyril Ramaphosa se CR17-verkiesingsveldtog. Tebogo Mokwele en Nkagisang Mokgosi het gister bedank as deel van die EFF se sentrale bevelspan en die parlement. Die Sondagkoerante City Press en Sunday Independent het die afgelope naweek berig oor 'n lys skenkers en begunstigdes wat ministers en sakemense insluit. Mokwele en Mokgosi het albei erken dat hulle R80 000 ontvang het uit rekeninge wat met Ramaphosa se ANC-verkiesingsveldtog verbind word. Hulle het albei aangedui dat hulle steeds deel van die EFF wil wees. - EWN     