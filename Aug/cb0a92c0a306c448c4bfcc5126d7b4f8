‘N JONG man wat in 'n tref-en-trap ongeluk op die M4-hoofweg in Observatory was, het ernstige kopbeserings opgedoen. Russel Meiring, woordvoerder van ER24, sê hulle het die 24-jarige man in die middel van die pad sien lê nadat 'n verbyganger hulle Sondag om 00:25 in kennis gestel het. “Hy het ernstige kopbeserings opgedoen en was nie in ‘n goeie toestand nie,” sê Meiring. Meiring sê die man is op die toneel met gevorderde lewensondersteuningsintervensies behandel en is later na die Life Vincent Palotti-hospitaal geneem.   