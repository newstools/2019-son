VIER MANS is Maandag by 'n fabriek by Roodekop in Germiston dood, toe 'n olie-tenk ontplof het. William Ntladi, woordvoerder vir Ekurhuleni-nooddienste, sê 'n ondersoek is geloods om die oorsaak van die ontploffing te bepaal. "Die vier liggame het erg verkool," sê Ntladi. Hy voeg by die paramedics het op die liggame afgekom terwyl hulle besig was om die brand te blus. "Die mense was besig om aan die tenke te werk en te sweis. Een va ndie tenke het vlam gevat en kort daarna was daar 'n ontploffing. "Die vier liggame is geidentifiseer en die oorsaak van die brand blyk kookolie te wees." - JacarandaFM