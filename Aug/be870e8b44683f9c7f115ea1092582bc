DIE nat toestande waarin die Suid-Afrikaanse skolerugbyspan sy voorbereiding vir die Viernasiesreeks vir o. 18’s in Stellenbosch begin het, pas hulle goed. Veral as in ag geneem word drie van die vyf spanne – Wallis, Engeland en Frank­ryk – is gewoond aan eendeweer. Tevredenheid Mzwakhe Nkosi rig die SA Skolespan vir die eerste keer af. Hy het sy tevredenheid uitgespreek oor sy span se voorbereiding vir sy eerste wedstryd môre teen Wallis op die sportterrein van Paul Roos Gimnasium. Die Suid-Afrikaanse A-span sowel as Argentinië neem ook deel. Nkosi verduidelik: “Alles verloop volgens plan. “Die spelers weet wat op hulle wag en het regtig hand opgesteek vir die taak wat voorlê. “Ons voel dat ons goed voorbereid is op die eerste wedstryd. “Ek dink die ouens doen moeite om hulleself as eenheid saam te bind. “Hoe langer ons saam is, hoe beter sal dit gaan. “Ons verwag ’n fisieke aanslag van die Walliese span.” Jacques Goosen van Grens sal as die kaptein van die SA skolespan vir die stryd teen Wallis diens doen. Die sterk haker, wat ’n great Cravenweek-toernooi beleef het, is ’n leerder aan Selborne College in Oos-Londen. Môre se bepalings is: SA Skole A t Frankryk o. 18; Engeland o. 18 t Argentinië o. 18; SA Skole t Wallis o. 18