DIE polisie in die Oos-Kaap het 'n 32-jarige man met R12,8 miljoen se dagga betrap. Die man, wat die dagga met 'n Toyota Quantum vervoer het, is Sondag tussen Dordtrecht en Molteno vasgetrek. Die polisie het 57 sakke dagga in die sleepwa, wat aan die Quantum vasgehaak is, gevind. Dit was glo in Lusikisiki opgelaai en onderweg na die Wes-Kaap. Die verdagte moet nog in die Dordtrecht-landdroshof verskyn. - EWN 