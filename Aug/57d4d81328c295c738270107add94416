Die Westelike Provinsie moes Saterdag op 'n guns van sy oudste rugbyvyand, die Blou Bul, hoop om nog die halfeindronde van die Currie Cup te haal. Dit nadat die streeptruie met 33-38 teen die Vrystaat-Cheetahs in Bloemfontein verloor het. Die Westelike Provinsie was in 'n stadium gemaklik voor. Die Cheetahs het egter verbeter terug geveg om in die Vrystaat-stadion die Kapenaars stukkend te speel. Die tuisspan het ses driee op pad na hul sege gedruk, terwyl die WP net drie keer die doellyn kon oorsteek. Die uitslag beteken die WP sit nog in die vierde plek met 14 punte. Die Sharks het ook 14 punte maar het 'n swakker punteverskil as die Kapenaars. Die Blou Bulle moet dus die Sharks op Loftus klop sonder dat die Durbaniete 'n bonuspunt verdien. Maar die WP kan ook nie bekostig dat die ou vyand die Sharks met 'n te groot telling klop nie - want dan kan die Pretorianers nog verby albei spanne glip en op onwaarskynlike wyse 'n plek in die semis bespreek. Vir die Vrystaat het die sprokiesege van tuisveldvoordeel in die semis verseker. En as die Vrystaters volgende week wen, dan is hulle verseker van 'n tuis-eindstryd. Puntemakers: Vrystaat-Cheetahs Driee: William Small-Smith, Tian Schoeman, Darren Adonis, Joseph Dweba, Ox Nche, Jasper Wiese; doelskoppe: Schoeman (4) Westelike Provinsie - Driee: Wilco Louw, Dillyn Leyds, Scarra Ntubeni; doelskoppe: SP Marais (3); strafdoele: Marais (4)         