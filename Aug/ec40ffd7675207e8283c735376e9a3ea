DIE pa van die Wes-Kaapse premier, Alan Winde, is Donderdagoggend oorlede. Bonginkosi Madikizela, provinsiale leier van die DA, het sy meegevoel met die Winde-familie betuig met die afsterwe van William Dave Winde. "Premier Winde het altyd met soveel liefde en bewondering oor sy pa gepraat. As organisasie rou ons saam met die premier en wens ons die familie sterkte toe in dié hartseer tyd," sê Madikizela. Colan Sylvester, burgemeester van Oudtshoorn, het ook sy medelye betuig. Sylvester sê in 'n kort verklaring: "Mag die vrede kom van memories van die liefde wat gedeel is en julle nou en vorentoe troos."