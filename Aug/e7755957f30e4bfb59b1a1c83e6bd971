DIE Port Elizabeth Cricket Club se wens om sy B-veld na die afgetrede president Terry Reid te noem, het onverwags teenstand gekry. Die klub het dié stap as die gepaste afskeidsgeskenk beskou om Reid te vereer. Hy was langer as 30 jaar lid van die klub en 12 jaar president. Die teenkanting wat nou bestaan oor so ’n stap, is ’n yslike verleentheid vir die PECC. Son het betroubaar verneem nie alle afdelings van die Cru­sader-sportklub is te vinde vir so ’n stap nie. Politiekery Dit is onverstaanbaar waarom dit ’n probleem is omdat die ander afdelings geensins benadeel gaan word deur die B-veld na Reid te noem nie. En asof die politiekery nie genoeg is nie, wil die unie ook skielik insae hê in die kwessie. Die teenkanting is vir die PECC en Reid ’n klap in die gesig. Hopelik sal die ongelukkige partye by die klub gou tot ander insigte kom. Die verskillende afdelings het nog ál die jare goed saamgewerk. Hulle behoort dié tradisie nou voort te sit. Garret Perry, president van die PECC, wou nie op die aangeleentheid kommentaar lewer nie.