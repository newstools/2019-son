'N MAN is oor die naweek dood toe 'n man by 'n tavern in KwanoBuhle, buite Uitenhage, ingestap en op 'n groep mense losgebrand het. Kapt. Gerda Swart, 'n polisiewoordvoerder, sê die 27-jarige man is verskeie kere raakgeskiet en is op die toneel dood verklaar. Twee ander mense is in hul bene en arms gewond. Swart sê in 'n verklaring die skieter het van die toneel gevlug. Die motief vir die skietery is nog onbekend. Klagte van moord en poging tot moord word nog ondersoek. - SowetanLIVE