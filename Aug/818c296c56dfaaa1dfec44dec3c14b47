ZOZIBINI Tunzi is as 2019 se Mej. Suid-Afrika gekroon. Sy het onder meer prysgeld van R1 miljoen kontant en ’n nuwe motor ontvang. Tunzi sal Suid-Afrika by die Mej. Wêreld- of Mej. Heelal-kompetisie verteenwoordig. Nadat sy gekroon is, het Tunzi aan Move! vertel wat sy eerste met haar prysgeld gaan doen. “Ek weet nog nie wat ek met die geld gaan doen nie, maar wat ek wel weet, is ek wil my skoolfooie ten volle afbetaal.” Die 25-jarige skoonheid studeer tans vir ’n BTech in skakelwerk aan die Kaapse Skiereiland-Universiteit vir Tegnologie (CPUT), berig Channel24. Luidens die universiteit se webwerf beloop die klasgeld vir Tunzi se kursus R20 920, so daar sal baie geld oorbly!