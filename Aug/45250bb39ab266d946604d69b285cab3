CRISTIANO Ronaldo sê die feit dat hy die Champions League met verskillende spanne gewen het, maak van hom 'n beter speler as Lionel Messi. Die 34-jarige Juventus-doelskieter sê Messi is 'n uitstekende speler en gaan onthou word daarvoor dat hy die Ballon d'Or gewen het en jaar na jaar top is was, het Ronaldo in die DAZN-dokumentêr, The Making Of, verduidelik. "Die verskil met my is dat ek vir verskillende klubs gespeel en ook die Champions League met ander klubs gewen het. "Ek was ses jaar in 'n ry die top doelskieter in die Champions League. Daar is ook nie baie spelers wat kan sê hulle het die Champions League vyf keer gewen nie." Ronaldo sê hy het jare laas so 'n rivalry tussen twee topspelers gesien. "Daar is goeie spelers wie ek respekteer, wat vir maksimum drie, vier of vyf jaar op die kruin van hul loopbaan was. "Tien jaar? Ek het dit nog nooit gesien nie. Ek het nog nooit spelers gesien wat jaarliks rekords breek deur 40 tot 50 doele 'n seisoen aan te teken, kampioenskappe te wen en die heeltyd top is nie. Dis die moeilikste ding in sokker." Ronaldo sê hy skrik elke oggend wakker met die idee om te oefen met die einddoel om trofeë vir sy span te wen. "Nie net om geld te maak nie. Ek het nie 'n tekort aan geld nie. Dank God daarvoor. Wat my dryf is om my plek in die geskiedenis van sokker te verdien." - Sport24