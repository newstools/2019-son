DIE Kumnandi Educare Centre in die Strand soek ’n nuwe tuiste nadat die bestuur by hulle landlord kennis gekry het om die plek te ontruim. Die crèche word tans in die ou Lena Crèche op die hoek van Nolte en Rheedestraat bedryf. Daar is 45 kinders met 4 toesighouers en 2 vrywilligers. Die kleuterskool is in 2007 gestig. Volgens Estella Cooksen, die hoof, behoort die gebou aan die Morawiese Kerk. Die Lena Crèche is meer as 50 jaar gelede opgerig. Die kinders wat daagliks hier die crèche bywoon, is van die Strand, Somerset-Wes, Nomzamo, Gordonsbaai, Lwandle en Zola. Cooksen sê ook hulle moes die plek al in April ontruim het, maar die kerk was baie toegeeflik en het hulle nog grasie gegee. Volgens haar wil die kerk die gebou nou in ’n woonhuis omskep. As daar enige organisasie is wat ’n perseel het om aan die Kumnandi-span te verhuur, bel Cooksen by 073 920 8982.