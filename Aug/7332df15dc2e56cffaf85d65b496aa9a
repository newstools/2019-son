DIE Stad Kaapstad sal weer vanaf 28 September die MyCiti-busse se N2 Express-diens hervat. Niks is egter gewaarborg nie. Die N2 Express-diens tussen Kaapstad se Civic Centre, Khayelitsha en Mitchells Plain is op 31 Mei gestaak nadat onluste uitgebreek het. Die Stad Kaapstad het die afgelope drie maande met shareholders gepraat om die dienste te hervat. Volgens die mayco-lid vir vervoer in Kaapstad, Felicity Purchase, het een van die shareholders, Codeta, nie al die vergaderings bygewoon om sake op te los nie. “Die opskorting van die N2 Express-diens het steeds ’n vernietigende impak op pendelaars van Khayelitsha en Mitchells Plain wat Kaapstad toe kom. Onhoudbaar “Pendelaars het gesê hulle is bekommerd oor die situasie.” Purchase sê die Stad probeer al die shareholders (Codeta, Route 6 Taxi Association en Golden Arrow) tegemoet kom waar hulle kan. “Ons het probeer om ’n nuwe ooreenkoms te bereik. Die vertragings is onhoudbaar en ons wil die diens graag so gou moontlik hervat.” Sy sê hulle het briewe gestuur aan die shareholders om aan te dui dat die busse op 28 September weer moet ry. Volgens Purchase vra hulle die share­holders om in te stem dat die ooreenkoms nagekom sal word. Sy sê die Stad sal na ’n ander diensverskaffer kyk as die shareholders nie na die paartie kom nie. “Die Stad wil steeds ’n nuwe ooreenkoms hê met die N2 Express Company. Maar ons sal na ander opsies kyk as dit nie werk nie.”