“DIS fine as sy net ’n kind is.” Dít was volgens ’n section 204-getuie die skokkende reaksie van ’n 61-jarige outoppie toe hy daaraan herinner is die meisie met wie hy wil trou, is ’n blote kind. In die verhoor staan twee 61-jarige mans en ’n 63-jarige vrou tereg op ’n rits aanklagte wat rape en mensehandel insluit. Een van die mans is die meisie se oom. Kuier Die saak spruit daaruit dat ’n 13-jarige meisie – boonop met die intellektuele kapasiteit van ’n negejarige – in ’n huwelik met die 61-jarige beskuldigde nommer 1 probeer dwing is. Die 63-jarige vrou se dogter het gister getuig sy het die meisie die eerste keer ontmoet toe sy in Desember 2014 by haar ma in Durban gaan kuier het. Sy het getuig toe sy haar ma uitvra oor die meisie, het sy geantwoord sy het die kind buite aangetref waar sy in die straat gelê het. Die dogter sê ná die fes­tive season in 2015 het sy die meisie saam met haar eie dogter terug Bizana toe geneem. Die meisie het haar gevra om saam te gaan. Die meisie het aan die dogter genoem sy wou in Bizana skoolgaan. Die dogter het getuig sy weet nie hoekom die meisie nie skoolgegaan het terwyl sy nog by die 63-jarige in Durban gewoon het nie. Volgens die dogter het haar ma gesê die meisie se ma is dood en haar oom (beskuldigde nommer 2) is haar enigste voog. Die dogter het getuig toe sy die meisie vir die eerste keer in Bizana skool toe neem het die hoof sekere dokumente – die kind se rapport en geboortesertifikaat – aangevra. Toe die meisie se oom dié dokumente uiteindelik saam per taxi vir hulle aanstuur, het die dogter op die geboortesertifikaat gesien die kind is in 2003 gebore. Die dogter het getuig hoewel die meisie se skoolrapport gewys het sy is in gr. 4, het die hoof haar nietemin­ in gr. 5 geplaas omdat sy nie dieselfde ouderdom as die ander kinders in gr. 4 was nie. Volgens die dogter was die meisie baie stil. Sy het ook geen tekens gesien dat die meisie ’n boyfriend gehad het nie. Volgens haar het die meisie gr. 5 geslaag. Sy het getuig oor ’n dag in 2016 toe sy en haar eie dogter terugkeer huis toe nadat hulle hout gaan optel het. Die meisie het op die foon met beskuldigde nommer 1 gepraat. Dié is die getuie se oom. Volgens die dogter het die meisie aan haar gesê die beskuldigde het haar gebel om te sê hy gaan haar sy vrou maak. Die dogter het getuig die next dag toe sy haar oom oor dié huwelik uitvra, het hy ook gesê hy gaan met die meisie trou. Volgens die dogter het sy haar oom meegedeel die meisie is in 2003 gebore. Die getuie sê toe sy haar ma bel en haar vertel van haar oom se voorneme, het haar ma bevestig die oom het aan haar gesê hy wil met die “girl child” trou. Toegelaat Volgens die dogter het die meisie se oom (die ander beskuldigde) aan haar gesê as die meisie sou instem om te trou, dan stem hy ook in. Volgens die dogter was daar niks wat sy kon doen nie, want die meisie is nie haar dogter nie. Sy het getuig as haar dogter so ’n proposal gekry het, sou sy dit nie toegelaat het nie. Die verhoor dien voor regter Glen Goosen.