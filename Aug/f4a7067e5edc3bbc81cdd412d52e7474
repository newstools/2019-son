SLIM, manipulerend en selfsugtig met psycho eienskappe. Dis hoe ’n sielkundige Levona Jacobs gister in ’n neutedop in die Kaapse hooggeregshof opgesom het. Die killer sal eindelik op 19 September haar lot weet. Haar psigiatriese evaluering bevat ook die woord “egosentries”. Levona is in Mei na die Psigiatriese Hospitaal Valkenberg verwys vir evaluering om eers haar kop te laat lees voordat die regter oor haar lot besluit. Grafte Sy is in Mei skuldig bevind aan die moord op haar antie Verna Jacobs en dié se dogter, Rowena, in Delft. Die ma en dogter se lyke is einde 2015 in vlak grafte in hulle backyard gevind. Die hof het in die uitgerekte verhoor gehoor Levona was agter Verna se Hop-huis aan. Vroeg in Oktober 2015 het die ma en dogter net verdwyn. Inwoners het op 8 Desember 2015 self die yard opgegrawe en die grusame ontdekking gedoen. Die lyke is aan hulle vingerafdrukke uitgeken. ’n Forensiese psigiater, prof. Sean Kaliski, is een van die dokters wat Levona geëvalueer het. Hy het gister getuig Levona was versigtig (guarded) en het daarom nie veel van haar gedagtes en gevoelens gedeel nie. Levona was sowat ses weke in Valkenberg en het verskeie toetse ondergaan sodat dokters ’n verslag oor haar vir die hof kon opstel. Luidens die verslag het sy ontken sy het die moorde gepleeg. Gevolglik was dit nie moontlik om haar motiewe en mental state gedurende die misdrywe te evalueer nie. Die hof het verder gehoor hoewel daar beweer is dat Levona fisiek abusive was, was daar geen geskiedenis van kriminele geweld nie. Kaliski het verder getuig Levona het oor die algemeen ’n positiewe indruk oor haarself gehad, maar ’n negatiewe indruk van ander mense. Volgens die verslag het die persoonlikheidstoetse wat Levona gedoen het, aangedui sy het ’n aantal psychopatic eienskappe. Die bepaling van haar gevaarlikheid berus dus op die aard van die misdade waaraan sy skuldig bevind is. Kaliski het verduidelik hulle bevinding is dat Jacobs ’n gevaar vir ander se geestelike en fisieke welstand is. Jacobs sal op 19 September in die hof verskyn vir vonnisoplegging.