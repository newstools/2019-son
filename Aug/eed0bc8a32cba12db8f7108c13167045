STEVE Barker, Stellenbosch se afrigter, soek oplossings vir sy span se onvermoë om doele aan te teken. Ná Sondag se gelykop stryd met 0-0 teen Maritzburg United het Stellies nou in drie Premierligawedstryde in ’n ry misluk. Barker gaan verwag dat sy troepe ’n meer aanvallende benadering toepas. Dié plan sal getoets word wanneer hulle Gavin Hunt se gedugte Wits-span môre in die Bidvest-stadion pak. “Ons moet meer kanse skep,” wys Barker uit. “Ons moet spanne meer vrae vra wanneer ons in die opposisie se doelgebied is,” voeg Barker by. “Dis beslis ’n aspek waaraan ons moet werk.