In 'n week van baie vrae het die Southern Kings besluit om maar eers 'n break te vat met die aanstelling van hul nuwe breier. In 'n verklaring bevestig die Kings dat Robbie Kempson hul nuwe tydelike breier is, tot daar een met die regte kwalifikasies gevind is. Die Kings het Vrydag bevestig hul soektog na 'n nuwe afrigter is vir eers verby, nadat die onderhoudspaneel 'n aanveling gemaak het om die proses te stop. Dit volg na onsekerheid oor die vereiste kwalifikasie van die kandidate. Loyiso Dotwana, voorsitter van die Kings, sê: "Die paneel het gevoel die proses is nie meer geldig. Veral nie na die verwarring van die wêreldrugby-vlak se 3-sertifisering wat een van die vereistes was vir die candidate nie. "Die aanhoudende uitlek van inligting het ook die integriteit van die proses verder ondermyn." Die hele proses sal nou van vooraf begin moet word. Robbie Kepson, die Kings se direkteur van high performance, sal as tussentydse hoofafrigter optree. Die jongste verwikkelinge volg op berigte dat Peter de Villiers, voormalige Springbok coach, se kwalifikasie vir die Kings se job in twyfel getrek is. Anthony Heugh, 'n lid van die panel wat die onderhoude gevoer het met kandidate vir die breier-pos, het ook in die middel van die proses onttrek. Sy onttrekking is ook deur die Kings se eienaars bevestig. Heugh wou weet hoekom lede van die paneel kandidate rankings moes gee. Dotwana sê egter Heugh het hom nie heeltemal onttrek nie. "Die lede is gevra om kandidate 'n ranking te gee. Heugh, een van die vyf lede op die paneel, wou nie. "Hy het voorgestel dat daar van voor af met die aanstellingsproses begin moes word. "Ongelukkig was tyd teen ons met die afskop van die seisoen om die draai."