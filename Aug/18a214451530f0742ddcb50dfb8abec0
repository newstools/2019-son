DIE Engelse Premierliga-seisoen het oplaas aangebreek. Is julle gereed? Die hoogtepunt is natuurlik die rivalry tussen die liga-kampioen, Manchester City, en die Europese kam­pioen, Liverpool. City jag ’n derde liga-kroon agtereenvolgens. Die Reds, wat met een punt minder die naaswenner was, wil sy byna 30 jaar lange titel-droogte in die liga beëindig. Met so baie op die spel kan verwag word dat albei spanne se bestuurders, Pep Guardiola van City en Jürgen Klopp van ’Pool, beslis nie krag sal weggee dié seisoen nie. Terwyl City wéér na Sergio Agüero sal kyk om sy aanval te lei, sal Mohamed Salah dieselfde doen vir die Merseysiders. Die vonke tussen die twee gedugte spanne gaan dié seisoen beslis spat. Dis omdat daar so min is wat die spanne skei. Een van Liverpool se groot wedstryde is natuurlik die Merseyside derby teen Everton. Het die Toffees, soos Everton genoem word, genoeg in hulle tenk om minstens bragging rights in die game teen hulle aartsvyand te kry? Everton, wat laas seisoen agste klaargemaak het, word mos beskou as die “best of the rest” en kan op sy dag enige grootvis klop. Die blou helfte van Merseyside het die Portugese afrigter Marco Silva gekies om hulle na die next level te neem. Silva het Everton in April tot sy grootste oorwinning (4-0) oor Manchester Unit­ed gelei sedert die sege van 5-0 oor die Red Devils in 1984. Die dissipline en rotsvas-houding wat Silva in die span aangekweek het, staan veral uit. Kurt Zouma se skuif van Chelsea na Goodison Park met Everton was ook instrumenteel in die nuwe Everton. Die Toffees het in 8 van hulle laaste 11 wedstryde geen doele afgestaan nie. Sleutel Everton gaan nou nie juis met Liverpool compete vir die liga-titel nie, maar hy het dusver bewys onder Silva is hy niemand se slaansak nie. Man United kan daarvan getuig. Dis ook geen geheim nie dat Gylfi Sigurdsson weer eens die sleutel gaan wees in Everton se aanslag. Die Yslander het laas seisoen 13 doele en 4 assists vir Everton aangeteken. Hy is ook goed met free kicks buite die doelgebied en is boonop dodelik met penalties. Man City en Liverpool se grootste weerstand sal waarskynlik van Mauricio Pochettino (bestuurder) se Tottenham Hotspur kom. Daar was geen troosprys vir Spurs omdat hulle meer vermag het as wat van hulle verwag word nie, veral in Europa. Hulle het weer kwalifisering vir die Champions League­ verseker. Kaptein Pochettino sal graag sukses in Engeland wil behaal, dalk met die FA Cup of die Engelse League Cup. Want vir al Spurs se verbeterde spel en promise, het hulle nie ’n trofee gewen nie. Hopelik sal Spurs se kaptein, Harry Kane, help om dit te verander. Dis natuurlik makliker gesê as gedaan, maar as Kane fiks is, moet Spurs nie afgeskryf word nie.