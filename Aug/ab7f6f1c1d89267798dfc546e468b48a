DIE Stad Kaapstad sal in Oktober of November besluit of waterbeperkings verslap sal word. Die gemiddelde vlak van die damme wat die Moederstad van water voorsien, is 81,7%. Maar inwoners word steeds gevra om water spaarsaam te gebruik. Kaapstad se mayor het ’n ruk gelede gesê die Stad sal daarna kyk om tariewe en waterbeperkings te verslap wanneer die damme 75% vol is. Xanthea Limberg, die mayco-lid van water en afvaldienste, sê die waterverbruik van inwoners het laas week met 105 miljoen liter per dag afgeneem van 608 miljoen tot 503 miljoen liter per dag. “Die daaglikse verbruik is aansienlik minder en is onder 650 miljoen liter water per dag.” Die gemiddelde vlak van die provinsiale damme is 65,7%. Verlede jaar dié tyd was dit 53%. Anton Bredell, Wes-Kaapse minister van plaaslike regering en ontwikkelingsbeplanning, sê ondanks die goeie reën bly die provinsie droog. “Volgens voorspellings sal dit die volgende paar jaar minder reën. “Ons moet voortgaan om water te bespaar.” Volgens Bredell het baie van die damme voller geraak, behalwe in dele van die Karoo, waar die gemiddelde vlak 25% is. Van die grootste damme se vlakke is: