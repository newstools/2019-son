DANGEROUS Heroes het Saterdag op hulle tuisveld in Philippi vir ’n massiewe opskudding gesorg. Dit was toe dié rooi-en swart truie nóg ’n grote laat val het – Santos Ladies, wat met 0-2 die onderspit gedelf het. Die doelskieter Lilipho Makeleni het albei doele aangeteken. Heroes was beslis een te veel vir die Lansdowne-elftal, hoewel laasgenoemde nooit ophou veg het nie. Daarby het die genoemde spelers van die Philippi-elftal uitstekende sokker gespeel en verdien om die drie ligapunte in te samel. Daar was ook bitter min wat die vroue-sokkerspanne van Manenberg Ladies en Nova Nacional onderskei het. Dis nadat hulle die naweek met 3-3 gelykop gespeel het in ’n Sasol-ligastryd. Belinda Buys, Abongile Mbawu en Melissa Fisher het sukses behaal vir die Pink Diamonds, soos Nova se vrouespan bekend staan. Intussen het Tyler Scott, Earon Isaacs en Nabeelah Galant UCT Ladies gehelp om ’n sege van 3-1 teen Heideveld Ladies te vermag. Spurs Ladies het hulle eerste plek in die liga verstewig deur Cape Town Roses met 4-1 in Guguletu te klop. Spurs, wat deur Winston Zeederberg afgerig word, spog nou met 44 ligapunte ná 17 wedstryde en is drie punte voor UCT (41). Spurs se Caryn van Ryneveld het ’n driekuns aan doele behaal, terwyl Ré-Zharn Marinus in die kol was vir die voorlopers. Intussen was Vasco da Gama in ’n verwoestende mood. Hy het Burnley United met 4-0 geklop.