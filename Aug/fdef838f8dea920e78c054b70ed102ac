DIE Westelike Provinsie het Vrouedag met ’n wegholsege van 45 -14 teen Pumas in ’n Curriebeker-kragmeting voor sowat 8 000 toeskouers op Nuweland gevier. Die Kapenaars het altesaam sewe drieë teenoor die twee van die manne van Nelspruit gedruk. Die besoekers van Mpumalanga het eertse bloed geruik met ’n drie in die vyfde minuut. Chris Smith het met die doelskop geslaag. Daarna het die Streeptruie gou hulle voete gevind. Hulle het vyf vinnige dieë - deur Sergeal Petersen, Sikhumbuzo Notshe, Seabelo Senatla (2) en Justin Phillips gaan druk. Josh Stander het drie daarvan verdoel. Die rustydtelling was 31-7 in die tuisspan se guns. John Dobson, die WP se coach, het besluit om Siya Kolisi, die Springbok-kaptein, vroeg in die tweede helfte met die talentvolle jong losvoorspeler Nama Xaba te vervang. Kolisi het bietjie verroes in sy eerste game na sy langverwagte terugkeer van ’n kniebesering gelyk. Hy het die meerderheid van die eerste helfte in die agterlyn gehang en baie kontak vermy. Met sy span wat die luuksheid van ’n groot voorsprong geniet, het Dobson besluit om die meerderheid van sy plaasvervangers reeds vroeg in die eerste helfte aan te wend. Die Pumas het egter nie tou opgegooi nie. Jimmy Stornehouse (afrigter) se span het aanhoudend aangeval. Met sowat 20 minute speeltyd oor het die vleuel Etienne Taljaard na ’n mooi agterlyn beweging byna gaan score. Hy het ongelukkig net-net in die hoek uitgetrap. Die WP se drieëfees van die eerste helfte het ietwat in die tweede helfte op bietjie opgedroog. Die Kapenaars kom net twee drieë. Dit is toe die fisieke steelkantflank Ernst van Rhyn oorgewurm het vir sy span se sesde drie. Die plaasvervanger-losskakel, Jean-Luc du Plessis het die ekstras bygevoeg. Die Pumas se groot slot Le Roux Roets was laat in die game oor die Kapenaars se doellyn nada thy sterk gedryf het. Die drie was egter nie toegeken nie omdat  daar beslis is dat hy ‘n dubblele beweging voor die doellyn uitgevoer het. Die span van Nelspruit se losskakel, Smith, het in die doodsnikke ‘n troosdrie gaan druk en self verdoel. Ruhan Nel, die buitesenter, het egter die laaste sê gehad toe hy net hierna die Kapenaars se sewende drie aangeteken het. Du Plessis het die ekstras bygevoeg om ’n wegolsege om die kersie op die koek vir vir die WP te plaas. Puntemakers: WP – drieë: Sergeal Petersen, Sikhumbuzo Notshe, Seabelo Senatla (2), Justin Phillips, Ernst van Rhyn. doelskop: Josh Stander (3), Jean-Luc du Plessis (2).PUMAS - drieë: Alwayno Visagie, Chris Smith, doelskoppe: Smith (2)