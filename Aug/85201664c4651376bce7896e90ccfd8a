EERDER die dekriminalisering van sekswerk as om dit te wettig. So meen Megan Lessing van die Sex Work Education And Advocacy Taskforce (Sweat). Lessing sê met die wettiging van sekswerk kan dit gesien word as ’n wettige beroep, maar dan steeds onderhewig wees aan spesiale wette en regulasies. “Wettige beperkings mag dan insluit dat sekswerk beperk is tot sekere areas, dat daar slegs in gelisensieerde bordele gewerk mag word, asook regeringsregistrasie en invasive gesondheidstoetse. Menseregte “Hierdie beperkings sal privaatheid en vryheid inkort en sal ten doel hê om sekswerkers te objectify en anders as ander mense te behandel.” Lessing sê Sweat is van mening dat die dekriminalisering van sekswerk die enigste benadering is om sekswerkers se menseregte te verseker. “Die dekriminalisering van sekswerk sal die stigma van sekswerk verminder en sekswerkers beter toegang bied tot gesondheidsdienste. “So iets sal ook sekswerkers aanspoor om misdade by die polisie te rapporteer en sal seksuele geweld verminder.” Lessing voeg by hulle grootste struikelblok op die oomblik is dat die departement van justisie die voorstel vir law reform vertraag. “Law reform oor sekswerk is al vir langer as 20 jaar op die tafel. Transgender “Ons wil graag hê die departement van justisie moet ’n grootskaalse konsultasie-periode hou met sekswerkers landwyd om hulle griewe en behoeftes aan te hoor oor wetgewing in die seksbedryf,” sê Lessing. Sy reken daar is tot 180 000 sekswerkers in die land, van wie sowat 90% vroue en 10% mans of transgender is. Maar Marie Sukers, ’n ACDP-LP, stem glad nie hiermee saam nie. “Selfs in Nordiese lande waar sekswerk gewettig is, het dit nie gelei tot die bemagtiging van hierdie vroue nie. “Inteendeel, dit het vroue net negatiewer beïnvloed. “Selfs in ’n 2017-verslag van ’n Suid-Afrikaanse navorsingsraad is bevind sekswerk maak geen of ’n minimale ekonomiese verskil vir vroue wat ’n lewe op straat maak. “Die enigste element wat sal baat vind by die wettiging van sekswerk, sal georganiseerde misdaad­ wees. “Ons moet ons mense met vaardighede toerus, ons kinders weg van dwelms kry en hulle in programme sit waaruit hulle voordeel sal trek.”