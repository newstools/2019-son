GEEN klubrugby sal die naweek in die Westelike Provinsie gespeel word nie. Dit nadat die WPRU se Exco en Skeidsregtersvereniging nie 'n ooreenkoms kon bereik nie. Die skeidsregtersvereniging, onder leiding van Joey Klaaste-Salmans, en die WP Rugbyunie het gisteraand weer vergader om ’n oplossing te vind vir geweld teen skeidsregters. Die feit dat beamptes ook nie vir wedstryde vergoeding ontvang nie, is ook bespreek. Woensdag se Superliga A-wedstryd tussen SK Walmers en Brackenfell is ook nie gespeel nie. Die demands van die skeidsregtersver­eniging is: Zelt Marais, president van die WPRU, het gister gesê hy glo ’n oplossing vir die skeidsregters se demands is bereikbaar en dat klubrugby games gespeel sal word. Volgens hom is daar gedurende die week goeie en konstruktiewe gesprekke gevoer om te verseker dat almal inkoop op die verbetering van rugby op die amateurvlak. “Ons kan nie toelaat dat die beste klubrugby-program in die land en wêreld tot stilstand kom nie,” het Marais gesê. Intussen het twee skeidsregters, wat verkies om anoniem te bly, aan Son gesê hulle is klaar met wedstryde vir die seisoen hanteer. Hulle het gesê: “Die ding ruk nou handuit en as ons nie by klubrugbywedstryde gaan veilig voel nie, gaan ons eenvoudig net nie uitsteek nie. Daar is net soveel wat jy as mens kan verduur voordat dit te veel raak. “Ons as skeidsregters maak foute, maar die feit dat ons vir ons lewe vrees, maak klubrugby in die WP ’n baie onplesierige storie.” Ernstig Klaaste-Salmans het ook die pleidooi van skeidsregters beaam. “Dit sal beslis mense bewus maak oor hoe ernstig skeidsregters is. Veiligheid is ’n non-negotiable. Spelers en spectators beskerm mekaar by wedstryde, maar beamptes het nie daai privilege nie. “Ons bly die slaansakke vir gefrustreerde spelers, klub­beamptes en spectators. Ons kan dit nie meer aanvaar nie,” het Klaaste-Salmans gesê. 