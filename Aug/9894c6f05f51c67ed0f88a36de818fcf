DIE Muizenberg-polisie het Donderdag waarnemings in ’n winkelsentrum gedoen toe hulle ’n verdagte hoor praat van ’n polisievoertuig in die area. Die senuweeagtige laitie was blykbaar op die uitkyk vir polisielede. Konst. Julian Jacobs het back­up gevra en die stasiebevelvoerder, kol. Vassie Naidoo, wat daar naby op patrollie was, het gereageer. Die cops het die verdagte genader en deursoek. Hulle het vyf 100 g-pakkies tik by hom gevind. Dis na raming sowat R150 000 werd. Die 16-jarige outjie is ge­arresteer. Hy het Vrydag­oggend in die Muizenberg-landdroshof verskyn. – SAPD