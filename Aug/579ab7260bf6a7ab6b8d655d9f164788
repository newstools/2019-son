’N MAN van Ladismith wat sy 13 maande oue baba wyn ingegee het, is verlede Donderdag in die Ladi­smith-streekhof drie jaar gevangenisstraf opgelê. Die 39-jarige Donovan Klink is deur streeklanddros Ntsoki Moni skuldig bevind aan aanranding met die doel om ernstig te beseer. Berou Die staatsaanklaer, Hyron Goulding, het die hof om direkte gevangenisstraf gevra omdat Klink nie ’n eerste oortreder is nie en die kind se dood kon veroorsaak het. Die kind moes vir behandeling in die hospitaal opgeneem word. Die landdros het bevind dat Klink geen berou toon oor wat hy gedoen het nie. Hy het ook drie vorige veroordelings vir aanranding op sy rekord.