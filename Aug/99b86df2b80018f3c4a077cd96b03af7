ESKOM het begin om 400 megawatt krag na Zimbabwe uit te voer om te help om dié buurland se kragkrisis te verlig. Zimbabwe ervaar tans kragonderbrekings wat tot 18 uur op 'n slag aanhou. Die staatbeheerde Zesa Holdings sê hulle verwag dat die aanvraag in krag sal afneem en die kragonderbrekings korter sal wees. Die maatskappy sê meeste van hul kragstasies werk nou weens die krag wat hulle vanaf Eskom gekry het. Zimbabwe skuld die sukkelende kragreus reeds $23 miljoen en maak maandelikse betalings van $890 000 om dit af te betaal.  - Fin 24