DIE DA sê die voormalige president Jacob Zuma gebruik steeds belastingbetalers se geld om sy regskostes te dek. Dit kom nadat Zuma by die appèlhof aansoek gedoen het om 'n bevel van 2018 in die Noord-Gautengse hooggeregshof om te keer. Luidens die bevel is Zuma verplig om R16 miljoen, wat die staat op sy regskostes spandeer het, terug te betaal. James Selfe, voorsitter van die DA se federale raad, sê hulle is genadeloos om Zuma te kry om die geld terug te betaal. "Elke litigant kan sy regte in die hof uitoefen. Wat in Jacob Zuma se geval gebeur is dat hy aanhou om belastingbetalers se geld gebruik om sy regsgedinge te befonds. Dit is die einste euwel wat ons probeer stopsit, sê Selfe. - JacarandaFM    