AS JY nog enige hoop gehad het dat Miley Cyrus en haar akteur hubby Liam Hems­worth (29) gaan opmaak, kan jy dit maar nou vergeet. Die 26-jarige sangeres is gesien waar sy glo basies seks gehad het saam met Kaitlynn Carter (30), wat ook nie meer saam met haar man, Brody Jenner (35), is nie. ’n Ooggetuie het aan Page Six vertel dat dié twee vroue die naweek omtrent vatterig was by die Soho House in West Hollywood. Die een verklap: “Hulle was ob­sessed met mekaar. Hulle kon hulle hande nie van mekaar af hou nie. Intieme “Hulle het oral gevry – in die badkamer, by die bar, in die middel van die vloer. Hulle het so te sê seks gehad. Daar is geen twyfel dat hulle saam is nie.” Ons het julle mos laas week vertel dat Miley se huwelik nie eens ’n jaar gehou het nie. En skaars ’n dag nadat die paartjie aangekondig het dat hulle nie meer saam is nie, het intieme kiekies aanlyn opgepop van haar en ene Kaitlynn waar hulle vryerig is op ’n boot in Lake Como in Italië. ’n Informant het aan Fox News gesê dat Kaitlynn en Miley deur dieselfde situasie gaan en dat hulle hieroor gebond het. “Sy is baie close met Kaitlynn. Dit is romanties, maar dit is ook ’n vriendskap. Hulle gaan albei deur onlangse break-ups. “Miley is nie 100% gelukkig nie en sy mis haar vervreemde man. “Hulle het baie gelukkige dae in Los Angeles gehad en noudat Liam nie hier is nie, is dit moeilik vir haar in L.A. Hierdie is nie wat sy wou gehad het nie. Sy het gehoop dat hulle dinge kon uitwerk.” Ons kan ons maar nou gereed maak vir wilde Miley wat die hele wêreld vol gaan twerk, want Liam het haar streng op ’n leash gehou. Hy het nie juis haar wilde kant gelike nie, maar dit lyk asof ons nou weer dáái Miley gaan sien.