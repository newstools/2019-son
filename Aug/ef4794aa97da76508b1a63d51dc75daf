DIE MAN (57) wat na bewering ’n 18 maande oue babameisie in Woodlands verkrag het, is nou in ’n safe house geplaas. Volgens ’n informant na aan Son het die man, wie se naam nog nie genoem mag word nie, weer Dinsdag in die Mitchells Plain Landdroshof op ’n klag van verkragting verskyn. Die saak het inwoners van die Plain omtrent ontstel, nie net omdat die ou reeds in 1994 al vir verkragting gevonnis was nie, maar ook omdat hy die babameisie geken het. Hy is na bewering die nanny wat die dag van die verkragting na die babameisie gekyk het, se uncle. DNS-verslag Die voorval het Vrydag in Orpheusstraat plaasgevind Die informant verduidelik aan Son dat die verdagte uit Pollsmoor geneem is en in ’n huis van veiligheid geplaas is omdat die staat op ’n DNS-verslag wag. “Dit gaan tyd vat om dit te kry. So, hulle wil seker maak dat sy DNS gevind is, maar hy bly steeds ’n verdagte.” Die saak is tot 9 September uitgestel.