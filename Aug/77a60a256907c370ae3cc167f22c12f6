DIE gospelsang-en- dansgroep Blood Bought Christianity van Delft wil die jeug na die Here lei met musiek. Die groep-leier, Lu-Ashin Maart, sê dis juis die doel van hulle komende konsert. Behalwe dit, wil hulle ook programme aan die gang sit om jong mense te bemagtig. “Christus is ons enigste hoop. Daar is baie tye wanneer ons kinders nie liefde in hulle huise ervaar nie, maar ons wil die geleentheid skep en hulle inspireer. Hart “Ons wil musiek maak waarmee die jeug kan relate. Die gebed van my hart is dat die hele gemeenskap nou saamstaan, want ons leef in onsekere tye. “Ons is dankbaar vir die support van ons plaaslike gemeente.” Maart verduidelik die kerk Living­ Waters City of Grace in Belhar het sy hart vir die gospelgroep oopgemaak. “Ons werk so lekker saam met hulle jeug. Dis ’n visie wat nou lewend gemaak word. “Mense se swaarkry inspireer my, want dit gee my ’n geleentheid om hulle na die Here te lei deur musiek. Die Woord sal hulle uit hulle omstandighede red. “Jesus is die oplossing vir ons probleme, want Hy alleen gee ’n vrede wat alle verstand te bowe gaan. “Die jeug van vandag is verlore en ons wil hulle die blye boodskap bring dat God nog red en gebroke harte wil genees. “Ons leef in donker tye en die sonde neem toe, maar die Here skenk aan ons sy Genade. Sy Bloed red verlore siele.” Vir Blood Bought Christianty se live recorded DVD, hou hy op 30 Augustus ’n konsert by Living Waters City of Grace in Belhar. Ander kunstenaars wat gaan optree, is onder andere DJ Angelo, Rochelle Jacobus, Hanoch en World of Worship. Die MC is Alfonso Felix.