RIEKO Ioane weet nou hoe Julian Savea twee jaar gelede gevoel het toe hy die oud-All Black se plek op linkervleuel afgeneem het. Die All Blacks het die afgelope Saterdag met twee nuwe talente op die punte, George Bridge (linkervleuel) en Sevu Reece (regtervleuel), teen die Wallabies in Auckland uitgedraf. Albei het in 'n sege met 36-0 vir die All Blacks op Eden Park gaan druk, maar dis nie net hul vermoë om te score waarmee hulle bendruk het nie. Albei was rotsvas op die verdediging, veilig onder die hoë balle en honger vir werk. Alles kwalitieite wat Ioane sukkel om die jaar te bewys. Daarom is die linkervleuel terug gestuur na sy Mitre10 Cup-span, Auckland, om te bewys hy kan 'n bate vir die Kiwi's by die jaar se World Cup wees. Steve "Shag" Hansen, All Black-afrigter, sê die nuwe vleuels het dinge nou baie opwindend gemaak, voor hy en ander All Black selectors die groep vir die World Cup in Japan aankondig. "Die ander manne sal nou hul hand moet gaan opsteek," het Hansen gesê. "Daar is gesegde wat lui: 'Never give a sucker an even break, he'll take it'. Nou sit ons met egte kompetisie, dit gaan goed wees om te sien hoe dit uitspeel. Ioane is nie die enigste agterspeler wie onder druk is nie. Die betroubare veteraan Ben Smith sal ook die hitte begin voel. Smith het in sy twee geleenthede in die swart trui gesukkel. In sy verdediging was dit op regtervleuel en nie sy meer gevestigde rol as heelagter. Ander spelers wat deur die All Blacks vrygestel is vir Mitre10 Cup diens is: Brad Weber, Liam Coltman, Josh Ioane, Vaea Fafita, Braydon Ennor, Atu Moli, Jackson Hemopo en Luke Jacobson.      