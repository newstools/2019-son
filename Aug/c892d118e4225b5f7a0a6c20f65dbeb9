DIS weer daai tyd van die jaar wanneer divas in hulle beste vere uitgedos sal wees om ’n dag saam met Son en van die beste plaaslike musikante te geniet. Dié jaar is die “Diva vir ’n Dag”-viering ’n bietjie anders as voorheen. Met dié ladies event wil ons die vrou in al haar rolle – ma, vrou, dogter, suster – vier. Ons wil ’n geleentheid vir ons vrouelesers skep waarmee hulle saam met die sponsors en ons partners kan uithang. Die divas sal die verteenwoordigers van verskeie brands ontmoet en dié sal hulle inlig en bemagtig. Son het ook besluit om vanjaar bewustheid te skep oor kanker, en spesifiek borskanker. Ons wil ons divas inlig daaroor en diegene wat daardeur geraak word, ondersteun. Ons wil ook benadruk hoe belang­rik dit is dat ’n vrou haar moet laat toets vir borskanker. Natuurlik sal van die beste Kaapse musikante sorg dat ons divas dit gate uit geniet. Die gasheer vir die dag is die skreeusnaakse Quinton Manuels. Don Vino sal die divas entertain met die pragtige klanke van sy saxofoon en Jarrad Ricketts sal hulle paradise toe vat my sy wonder­like stem. Robin P en Souljourn sal seker maak die divas is pal op die dansvloer. Jy moet ook honger opdaag, want ’n heerlike driegang-maaltyd sal voorgesit word. Reminder Jy sal ook huis toe gaan met ’n lekker goodie bag. Die event op 5 Oktober is van 11:00 tot 16:00. Dis op die prentjiemooi wynlandgoed D’Aria buite Durban­ville. Skep ’n reminder op jou foon dat jy jou kaartjies vir Son se Diva vir ’n Dag event Woensdag 28 Augustus moet koop. Dis R350 per persoon en is beskikbaar by Computicket. Kan jy raai wie dit is? Stuur ’n SMS na 35128 met die antwoord en jou naam en van om ’n stel dubbelkaartjies vir die event te wen.