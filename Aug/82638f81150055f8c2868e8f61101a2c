JÜRGEN Klopp, Liverpool se manager, is glad nie beïndruk met vanjaar se skedule vir die afskop van die Engelse Premierliga nie. Die Reds begin hulle Premierliga-veldtog vanaand teen Norwich City. Die Canaries travel na Anfield om die Uefa Champions League-titelhouer in die liga se openingswedstryd te pak. Benewens sukses in die Champions League was ’Pool die naaswenner in die vorige seisoen se liga-veldtog. Klopp-hulle beoog om City se titel af te neem en ’n droogte van 28 jaar sonder liga-sukses te beëindig. Uitgewys ’Pool het Sondag se Community Shield-stryd teen Manchester City ná penalties met 4-5 verloor. En nou moet Klopp voorberei vir die amptelike liga-veldtog. Die Duitser meen hulle stryd teen die Canaries kon vir ’n paar dae later geskeduleer geword het. Hy het uitgewys: “Dit klink nie vir my na hoe dinge moet wees nie. “Wie se idee is dit? Dis malligheid. Ek sou verkies het om die stryd teen Norwich Sondag te speel. Dit sou ons twee ekstra dae gegee het om voor te berei. Vergeet “Ons laaste wedstryd was drie weke nadat almal klaar gespeel het. Nou speel ons sommer weer eerste? “Wie se idee is dit? Dit klink nie reg nie.” Hy het ook gesê: “Ander mense raak opgewonde en sien uit na die seisoen, maar hulle vergeet ons uit­dagings. Dis waarom ek dit noem. Niemand anders sien dit raak nie. “Ek het ’n pre-season gehad waar spelers in Egipte (Afcon) en Brasilië (Copa América) was. Sadio Mané het terug­gekeer ná ’n vakansie van 16 dae.” – AP