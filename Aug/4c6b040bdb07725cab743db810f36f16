DIE polisie in Vrystaat is opsoek na 'n man wat na bewering 'n giftige energiedrink by 'n petrolstasie in Botshabelo aan 'n 66-jarige man gegee het. Die man het met sy terugkeer van die petrolstasie begin kla oor maagpyn en het begin bloed opgooi. Hy is na die Botshabelo-hospitaal geneem en is toe oorgeplaas na Pelonomi-hospitaal waar hy dood is. Kol. Thandi Mbambo, 'n polisiewoordvoerder, sÃª hulle wag nog op die uitslae van die nadoodse ondersoek. Mbambo doen ook 'n versoek op mense om nie onnodige paniek te saai totdat die ondersoek voltooi is nie. - OFM News