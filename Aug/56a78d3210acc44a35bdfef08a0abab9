DIE Idols-beoordelaar Unathi Nkayi-Msengana het opgekom vir DJ Cleo nadat hy aangevat is oor sy kommentaar dat Zozibini Tunzi Mej. Suid-Afrika "met 'n R30 hair cut gewen het". DJ Cleo is op sosiale media aangevat oor sy post op Instagram. Hy het wel bygevoeg dat dit bewys dat ‘n beeldskone vrou soos sy, nie valse hare nodig het nie voordat hy haar geluk gewens het met haar prestasie. Sommige vroue op sosiale media het gevoel DJ Cleo shame vroue wat pruike en valse hare dra. “Wat het die hare hiermee uit te waai. Sy het sekerlik nie net gewen oor haar hare nie. Daar is verskeie goed wat ‘n rol gespeel het. Nou word dit net afgerond na ‘n R30 haircut,” lees een se kommentaar. Women24 berig ondanks al die negatiewe reaksie oor die post, stem Unathi saam met Cleo. “Soos jy sê. Oppervakkige mense gaan jou nie verstaan nie. Vergewe maar vir hulle,” het sy gepost. Sy sê vanaf Tunzi gekroon is, is haar hare ‘n topic. – Womens24     