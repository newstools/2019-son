DIE tienjarige seun wat 'n vullisopteller gehelp het om sy swaar trollie bult op te stoot, het 'n toekenning by sy skool ontvang. James Hefer het die Ridder van die Week-toekenning by die Pridwin Preparatory School in Melrose, Johannesburg ontvang. Selwyn Marx, die hoof, sê die toekenning gaan aan die leerder wat die skool se waardes die beste uitleef. "Ons probeer ons seuns leer dat die rede hoekom hulle skool toe kom, is om te leer wat hul sterkpunte is en waarin hulle die beste is om die wêreld 'n beter plek te maak," het Marx gesê. Marx het nie van Hefer se goeie daad geweet totdat hy die video gesien het nie. Dale Hefer, James se ma, het die oomblik op kamera vasgevang. Sy het om by sokkeroefeninge gaan haal en oppad terug het hulle deur Craighall Park gery en die man gesien sy trollie stoot. James wou onmiddellik help en Hefer het haar motor gestop sodat hy kon uitklim. - News24