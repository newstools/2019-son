DAAR is net één geveg wat die wêreld wil sien – en dis Tyson Fury teen Deontay Wilder. Só sê Fury in ’n onderhoud op YouTube. “Dít is wat die wêreld wil sien. Daar is geen ander swaargewiggeveg nie.” Die groot Brit sê sy beplande rematch met Wilder is die “grootste en enigste” op wêreldboks se kalender. “Wie stel nou juis in daai vet mannetjie Andy Ruiz en Anthony Joshua se rematch belang? “Sover ek weet, worry niemand eintlik daaroor nie. “Die wêreld wil my teen Wilder sien – nie Ruiz teen Joshua nie. En hoe gouer dit gebeur, hoe beter.”