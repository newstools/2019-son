“EK IS opgewonde, maar ook ’n bietjie op my senuwees.” Só sê die sanger Niyaaz Arendse oor die show This Is Me, wat hy volgende maand in die GrandWest-kompleks sal aanbied. Niyaaz was laas jaar een van die topvyf-finaliste van Idols South Africa. Hy sê: “Dis die eerste keer dat ek my storie sal vertel deur musiek wat na aan my hart is.” Hy sê: “Idols was ’n amazing ervaring, maar deur my musiek wil ek my fans wys wie ek werklik is. “Ek wil vroue ook vereer, veral my ma, wat ’n groot rol in my lewe gespeel het. Jeuk “Ek waardeer haar inspirasie, want dit het my deur onseker tye gedra.” Niyaaz se musiek van die 1980’s en ’90’s sal sy gehoor se voete behoorlik laat jeuk. This Is Me sal van 5 tot 7 September daagliks 20:00 begin in die Roxy Revue Bar. Toegang kos R160. Besprekings kan by Computicket gedoen word. Die gasmusikante is Ashur Petersen, Andrea Fortuin en die band Blaze Band.