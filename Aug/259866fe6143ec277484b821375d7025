'N MAN van Jaunpur in Indië het sy vrou op 'n dobbel game gewed en haar deur sy neef en 'n vriend  laat verkrag toe hy verloor het. Luidens News 18 en NDTV het die neef en sy vriend gereeld by die man se huis partytjie gehou en gedobbel. Nadat die vrou verkrag is, het sy na haar oom gehardloop vir hulp. Haar man het haar toe verskoning gevra en haar terug huis toe geneem. Volgens die vrou het hulle oppad huis toe langs die pad gestop. Die man het die neef en vriend weer opgelaai waarna sy vrou vir 'n tweede keer verkrag is. Die polisie wou aanvanklik nie die saak ondersoek nie. Die hof het hulle toe beveel om dit te doen. - SowetanLive     