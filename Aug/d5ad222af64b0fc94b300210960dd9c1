EEN van die mans wat 'n groep mense gelei het om grond op 'n bekende Stellenbosse plaas te gryp, is voor sy huis in Kayamandi vermoor. Madisi Wanana (44) was oppad om te help met 'n protesoptog toe hy deur drie verdagtes geskiet is. Hy het in die hospitaal gesterf. Wanana het 'n groep mense gelei wat laas jaar dele van die wynplaas Louiesenhof beset en die informele nedersetting, Azania, help oprig het. Stefan Smit, eienaar van Louiesenhof, is in Junie op sy plaas vermoor. Smit se dood het Wanana geskok. Hy het kort daarna aan Sunday Times gesê hulle sal ongetwyfeld daaraan gekoppel word omdat hulle sy grond beset. Lt. Kol. Andrè Traut, 'n polisiewoordvoerder, sê die omstandighede rondom die moord asook die motief word nog ondersoek.- TimesLIVE   