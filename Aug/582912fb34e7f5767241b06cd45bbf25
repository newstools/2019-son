SUID-AFRIKA kan weer onder load shedding deurloop as die land 'n vinnige styging in ekonomiese groei toon. Nelisiewe Magubane, 'n Eskom-raadslid, het Woensdag in Johannesburg gesê die beskikbaarheid van krag is veronderstel om so hoog as 80% te wees, maar is tans net 69%. Volgens Magubane kan selfs 'n 0,1% styging in die bruto binnelandse produk daartoe lei dat die land weer kragonderbrekings kry. Die kragreus, wat 95% van Suid-Afrika se krag verskaf, gaan tans gebuk onder skuld en maak staat op die regering vir reddingsboeie. Daar was die afgelope paar maande geen load shedding nie omdat die ekonomie swak presteer het. Die bruto binnelandse produk het met 3,2% gedaal. Mike Rossouw, 'n onafhanklike energieraadgewer, sê as die aanvraag op 
elektrisiteit "more begin toeneem, gaan ons elke dag load shedding het".
 - Fin24