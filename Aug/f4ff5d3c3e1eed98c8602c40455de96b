AL IS hy nie meer die attack coach van die Springbokke nie, die stelsels wat Swys de Bruin in plek gestel het, sal bydra tot sukses in die Wêreldbeker (WB). Só meen Elton Jantjies. Hy en Handré Pollard is die twee losskakels wat Suid-Afrika heel waarskynlik in die WB sal verteenwoordig. Die 29-jarige boorling van Graaff-Reinet het Suid-Afrika sedert 2012 in 35 toetse verteenwoordig. Hy het ook tot dusver 120 games gespeel vir die Lions, waar De Bruin tans die hoofafrigter is. Die ervare nr. 10 glo Swys het die regte aanvalstrukture ontwikkel wat die Bokke ’n goeie kans vir sukses in Japan sal bied. Suid-Afrika is in groep B saam met Kanada, Italië, Namibië en die verdedigende kampioen, Nieu-Seeland. Verskeie Die Bok-afrigter, Rassie Erasmus, maak Maandag sy 31-tal vir die WB bekend. Jantjies het aanReuters gesê: “Ek weet ons het verskeie coaches gehad, maar individueel kom ons al ’n lang pad aan. “Ek dink ons het nou die regte stelsel – definitief wat ons taktiese skopwerk en aanval betref. Daaroor stem almal ooreen. “Dit is net vir jou as individu om jou rol in die stelsel te speel. “Ons het baie tyd met Swys gehad. Hoewel hy nou weg is, kan ons almal dieselfde taal praat. So, hy het genoeg gedoen. “Ons gaan beslis iets spesiaals vir hom in die World Cup doen, want hy het ’n groot rol gespeel in ons voorbereiding.” Die Springbokke begin hulle veldtog op 21 September teen die All Blacks in Jokohama.