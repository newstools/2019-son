DIE Springbokke gaan Saterdag die Poemas met ’n nuwe voorry in die Rugby Championships in Salta aandurf. Rassie Erasmus, die Bok-coach, het besluit om Beast Mtawarira, Bongi Mbonambi en Trevor Nyakane  in die plek van Steven Kitshoff, Malcolm Marx en Frans Malherbe, onderskeidelik in die starting line-up teen Argentinië in te sluit. Dit is die enigste veranderinge aan die beginspan wat twee weke gelede gelykop teen die All Blacks in Wellington gespeel het. Mtawarira, Mbonambi en Nyakane het ’n groot verskil gemaak toe hulle in die toets teen die All Blacks in die tweede helfte opgekom het. Duane Vermeulen sal die span weer in die afwesigheid van Siya Kolisi teen die Poemas aanvoer. Die agterlyn bly dieselfde met  die dinamiese Herschel Jantjies wat  van die bank aangewend gaan word. Die Bok-span is: Willie le Roux, Cheslin Kolbe, Lukhanyo Am, Damian de Allende, Makazole Mapimpi, Handré Pollard, Faf de Klerk, Duane Vermeulen (k), Pieter-Steph du Toit, Kwagga Smith, Franco Mostert, Eben Etzebeth, Trevor Nyakane, Bongi Mbonambi, Tendai Mtawarira. BANK: Malcolm Marx, Steven Kitshoff, Frans Malherbe, RG Snyman, Francois Louw, Herschel Jantjies, Frans Steyn, Jesse Kriel.