MAITE Nkoana-Mashabane, die voormalige minister van landelike ontwikkeling en grondhervorming, het Vrydag ’n hofbevel vir koste teen haar gekry. Dit bepaal sy moet persoonlik opdok oor haar departement nie voldoen het aan ’n hofbevel om ’n herontwikkelingsplan vir Distrik Ses op te stel nie. Yasmin Meer, waarnemende regter-president van die grondeisehof, sê die minister was “uiters onredelik” in die uitvoering van haar pligte. Grondeisers het haar en die departement hof toe gesleep oor hulle ’n deadline vir Februarie geïgnoreer het. Die hof het nou gehoor die herontwikkeling sal R11 miljard kos en resitusie sowat R2,4 miljard, maar die departement kan net R351 miljoen ’n jaar spandeer. –News24