SOWAT 200 toerisme-en-gasvryheid-studente het Woensdag buite die Eastcape Midlands TVET College in Ma­khanda (Grahamstad) betoog. Nog sowat 60 het buite die kollege se Charles Goodyear-kampus in Uitenhage betoog. Die studente in Uitenhage maak kapsie teen ’n beleid wat 80%-klasbywoning vereis om vir toelaes van die nasionale finansiële hulpskema vir studente (NSFAS) te kwalifiseer. Studente wat in die sop is, eis amnestie. Hulle sê hulle het klasse misgeloop oor hulle nie hulle NSFAS-geld betyds gekry het nie. Hulle kon toe nie bus fares kampus toe bekostig nie. Babalwa Blou, sekretaris-generaal van die studenteraad, sê die 80%-beleid geld vir ál ag kampusse. – GroundUp