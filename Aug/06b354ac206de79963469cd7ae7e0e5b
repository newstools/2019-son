DIE Chilli Boys en Daine Klate se Diski Challenge (MDC)-veldtog is nou goed aan die gang. Dit nadat Chippa United se MDC-span vir Maritzburg United Saterdag in hulle tweede wedstryd geklop het. Hy het met 3-0 in die Madibaz-stadion geseëvier. Klate, wat die Chilli Boys se breier is, sê dit was goeie ’n wedstryd en die uitslag is goed vir sy span se selfvertroue. Hy sê: “Ek is bly dat ons op so ’n goeie manier aan die gang gekom het. “Dit was ’n taai wedstryd, maar ek voel ons kon selfs nog beter gevaar en doele aangeteken het. “Ons het ’n hele paar kanse gehad, maar ons sal steeds daaraan werk.” Die voormalige Premier-sokkerliga (PSL)-ster sê sy spelers leer blitsvinnig. Klate sê: “Ek is bly – en ’n bietjie verbaas – oor hoe vinnig hulle in die kort tydjie aangepas het. “Hulle het ons taktiek goed gevolg, en dit wys my ons is op pad in die regte rigting.” Al Chippa se doele is aangeteken deur wie dalk die MDC se volgende jong ster sal wees, Diego Appollis. Klate sê ’n blink toekoms lê voor vir die jong man wat vir Glenville in die Northern Areas speel. Appollis het vroeër vanjaar reeds uitgeblink. Hy het die wendoel teen Celtic in die eindstryd van die Northern Areas Football Association (Nafa) se Paas-sokkertoernooi aangeteken. Oor die veld sê Klate: “Ek bedank die Madibaz vir die uitstekend veld. Dit het bygedra tot goeie spel en die uitslag.”