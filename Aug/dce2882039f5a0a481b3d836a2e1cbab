DRIE mans van Ottery het Donderdag in die Athlone-landdroshof verskyn in verband met die moord op Meghan Cremer wie se liggaam vroeër in Philippi gevind is. Die staatsaanklaer sê Cremer is met 'n tou om haar nek gevind. Jeremy Sias (27), Charles Daniels (30) en Shiraaz Jaftha (34) se saak is tot 15 Augustus uitgestel. Kapt. FC van Wyk, 'n polisiewoordvoerder, sê Cremer se liggaam is om 01:00 gevind. Die ontdekking van haar liggaam volg op die arrestasie van die mans wat Woensdag in besit van haar wit Toyota Auris was. Hulle word ook deur 'n klag van besit van 'n gesteelde voertuig in die gesig gestaar. - Times Live Lees meer oor die storie in Son op Sondag 