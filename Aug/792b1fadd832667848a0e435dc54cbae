’N DERDE verdagte is gearresteer in verband met die moord op die Oekraïense burger Ivan Ivanov. Sers. Noloyiso Rwexana, polisiewoordvoerder, sê die volgehoue harde werk van die speurders van Houtbaai het tot die arrestasie van die derde verdagte gelei. Die verdagte is Woensdagmiddag, vier dae ná die moord, in hegtenis geneem. Ure Volgens Rwexana verskyn die 27- jarige verdagte vandag in die hof. Die arrestasie kom ure nadat die polisie ook ’n tweede verdagte Woensdagoggend in hegtenis geneem het. Die eerste verdagte is nog op dieselfde dag van die moord gearresteer. Die tweede en derde verdagtes sal saam in die Wynberg-landdroshof verskyn.