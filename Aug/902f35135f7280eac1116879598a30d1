DIEGO Forlan, voormalige striker van Uruguay, het gister sy uittrede aangekondig – ná 21 jaar se sokker op drie kontinente. Die 40-jarige Forlan het sy loopbaan in Suid-Amerika begin met die Argentynse klub Independiente. Die uitgeslape striker wat ’n oog gehad het vir doele, het ook vir Europese topklubs soos Manchester United, Villarreal, Atlético Madrid en Inter Milan gespeel. In sy twilight het hy in Asië gespeel voordat hy finaal sy sokkerstewels opgehang het. Forlan was ook instrumenteel in Uruguay se goeie Wêreldbekertoernooi in 2010 in Suid-Afrika. Dié land het tot in die halfeindstryd gevorder. Forlan het vir sy uitstekende vertonings in SA die Golden Ball-toekenning vir die beste speler gewen, sowel as die prys vir top-doelskieter met vyf doele. – AP