JIP, dit lyk asof Nicki Minaj (36) en haar berk, Kenneth Petty (41), nou vinnig op pad kansel toe is. Ek het julle mos gister vertel dat sy in haar song saam met Chance The Rapper “Zanies and Fools” geskimp het dat sy swanger en verloof is. Wel, ek sien op TMZ dat die rapper en haar ex-con berk Maandag ’n draai gemaak het by ’n hof in Beverly Hills. Die tweetjies is gesien waar hulle gewag het om aansoek te doen vir ’n marriage licence. ’n Ingeligte het aan TMZ vertel hulle het by die venstertjie gewag vir hulle trou-papierwerk. Kenneth het daarvoor betaal en die twee is toe daar weg. Niemand weet wanneer die tweetjies gaan trou nie, maar ons weet dit is binnekort – want die licence is vir net 90 dae geldig.