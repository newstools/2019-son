DIS weer tyd vir GrandWest se Open Mic Jazz-sangkompetisie. Alle nie-professionele jazz-sangers kan inskryf om hulle talent ten toon te stel. Soos altyd kan jazz-sangers in September na die Jackson Hall in GrandWest gaan. Oudisies sal elke Woensdag van 4 tot 25 September om 20:00 gehou word. Elouise Matthys, PR en promosiebestuurder van GrandWest sê dis die 11de agtereenvolgende jaar dat dié gewilde kompetisie plaasvind. “As jy talentvol is maar jy maak nie ’n bestaan uit sang nie en jy het ook nog nie ’n album uitgebring nie, is jy welkom om aan die oudisies deel te neem.” Inskrywings is gratis en daar is baie pryse op die spel. Diegene wat wil inskryf, kan GrandWest se website, suninternational.com/open-mic-jazz, besoek en enige song op die Open Mic Jazz Repertoire Sheet kies. Jy kan die registrasievorms op die aand van jou oudisie tussen 19:00 en 20:00 invul. Slegs 30 mense kan by elkeen van die vier oudisies sing. En dit is op ’n first-come-first-serve basis. Pryse van meer as R100 000 kan gewen word.