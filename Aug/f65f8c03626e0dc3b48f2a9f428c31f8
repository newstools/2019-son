'N MAN wat sy eerste moord gepleeg het toe hy nog op skool was, is nou ook skuldig bevind aan die moord van sy familie. Wesley Julyan (32) het sy broer, Jeffrey Julyan (34), Jeffrey se seun Ethan (9) en stiefdogter Kayla McKenna (16) en sy skoonpa, Peter McKenna (73) in Desember 2017 in hul huis in Mtwalume vermoor en die huis aan die brand gesteek. Luidens die klagstaat was daar glo konflik tussen die broers oor besittings wat uit die huis verwyder is. Wesley het daar gebly voordat sy pa dit verkoop het. Jeffrey, sy kinders en skoonpa het op 19 Desember 2017 na die huis gegaan om die besittings terug te vat. Toe hy daar kom het Wesley hom met ‘n piksteel aangerand en met ‘n tou gewurg. Ethan en Peter is met ‘n koperdraad gewurg en Kayla met ‘n hondeketting. Julyan het toe die huis aan die brand gesteek met die vier binne. Hy was tydens die familiemoord uit op parool nadat hy en sy vriend Jaco Strauss ‘n man in 2003 vermoor het. Die man het hulle gehelp toe hul kar langs die pad gebreek het. Julyan was slegs 19. Strauss het die moord in 'n SMS erken aan sy girlfriend wat in Amerika gewon het. Sy het die polisie gebel en die twee was toe gearresteer.  - SowetanLive     