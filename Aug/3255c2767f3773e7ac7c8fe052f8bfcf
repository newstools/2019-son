BANYANA Banyana gaan teen ZambiÃ« in die eindstryd van die Cosafa-vrouekampioenskap speel nadat hulle Donderdag in die Wolfson-stadion vir Zimbabwe met 3-1 geklop het. Suid-Afrika moes hard werk vir hul drie doele. Banyana se Banbanani Mbane het haar derde doel van die kampioenskap in die 18de minuut aangeteken. Die doel het Banyana bietje gemaklik laat speel, maar 'n blaps op verdediging het tot Mavis Chirandu se gelykmaker twee minute later gelei. Dit het gelyk of die wedstryd gelyk sou bly, maar Banyana se Amanda Mthandi het haar vyfde doel van die toernooi kort voor rustyd aangeteken om die telling 2-1 te maak. Sy het Zimbabwe se doelwagter uitgevang en die bal van net binne die halfgebied oor haar kop gespeel om 'n pragdoel aan te teken. Hoewel Zimababwe dinge baie moelik gemaak het, het Banyana tog hul derde doel aangeteken met net tien minute speeltyd oor. Busisiwe Ndimeni het voorsprong in die 81ste minuut tot 3-1 gerek. Die eindstryd skop Sondag om 14:45 in die Wolfson-stadion af.