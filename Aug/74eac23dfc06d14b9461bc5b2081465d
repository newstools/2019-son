DIE lyk van ’n man is in die bosse tussen St. George-strand en Wells Estate in die Baai gekry. Simphiwe Mayishe (30) se lyk het koeëlwonde in die kop en bene gehad. ’n Verbyganger het Dinsdag omstreeks 10:00 op die lyk afgekom. Kapt. André Beetge, polisiewoordvoerder, sê hoewel die motief vir die moord nog onbekend is, kan die moontlikheid van ’n hit nie uitgeskakel word nie. Aangerand “Twee verskillende ID-boeke is op die toneel naby die lyk gevind. “Dit kom voor asof hy aangerand en geskiet is.” Mayishe het onder meer ook ’n gebreekte arm opgedoen. Die polisie glo ook die liggaam is in die bosse gedump nadat die moord elders gepleeg is. ’n Saak van moord word ondersoek.