JORDYN Woods hoop dat sy en haar voormalige bestie, Kylie Jenner, weer tjommies kan wees. Die tweetjies, wat saam gebly het, is nou van bed en tafel geskei nadat Jordyn met die berk van Kylie se sussie Khloé gevry het. Hoewel die tweetjies al vriende is van kindsbeen af, het Kylie haar heeltemal afgesny ná die jol-skandaal. Sy’t sommer ook onmiddellik vir haar ’n nuwe bestie aangeskaf. Kylie en haar nuwe bff, Anastasia Karanikolaou, post gereeld kiekies saam in die sosiale media. Hulle was ook onlangs saam op vakansie. Dit lyk asof die twee deesdae aan die heup gejoin is. Maar Jordyn het steeds hoop vir haar en Kylie se vriendskap. Die model het aan Cosmopolitan UK gesê sy gee steeds om vir haar make-up mogul van ’n eks-tjommie. “Ek is lief vir haar. Ek hoop alles val in plek; dat ons almal kan groei en ons verhoudinge saam met God en ons families bou en almal weer eendag saam kan kom as een, en sterker en gelukkiger wees.”