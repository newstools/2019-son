WOEDENDE inwoners van KwaNoxolo in die Baai se Northerns eis dat die minister van polisie, Bheki Cele, dringend uitkom om hulle van bendes te red. Dié inwoners het Vrydagoggend betoog. Hulle het Mpuko­straat tussen Timothy Valley en KwaNoxolo met klippe en brandende tyres afgesper. Die betogers beweer baie van die polisielede in die gebied is korrup en werk saam met die bendes. Dié inwoners kla verder by Cele se onlangse visit aan die Northerns is daar net op sekere areas gefokus. KwaNoxolo se inwoners en hulle probleme is net geïgnoreer. Terwyl die inwoners betoog het, het sterkgevreet-bendelede van Timothy Valley uitgekom en geskree dat hulle nie bang is vir enigiemand nie. Hulle het ook gun signs met hulle hande in die lug gemaak. Die betogers onder mekaar besluit om nie op die bendelede te reageer nie. Die meeste van die betogers was vroue, baie van hulle nog in hulle gown. Talle kinders het ook nie skool bygewoon nie. Een vrou sê: “My 14-jarige broer is verlam by die huis nadat ’n bende­koeël hom getref het. “Niemand is gearresteer nie en die bendegeweld gaan net voort. Nog ’n betoger sê: “Ons wil hê minister Cele moet ons van die bendes kom red. “Soveel onskuldige mense en kinders het al hulle lewe verloor deur die bendes se fights. “Hulle kom dreig ons by ons huis en beroof ons. En ons gebied is propvol dwelms.” Die Oos-Kaapse premier, Oscar Mabuyane, het onlangs twee skole in die Northerns­ besoek en 12 nuwe voertuie aan die cops gegee vir die fight teen bendes. Maar die betogers meen dís nie genoeg nie. “Die premier het net na die mense om die skole geluister. Hy het nie na KwaNoxolo gekom nie. “Ons het ook alle vertroue in die polisie verloor. Die polisie is vriende met die bendelede en help hulle om dwelms te smokkel. “Hulle verskaf selfs guns aan die bendes.” Mvusiwekhaya Sicwe­tsha, woordvoerder van die premier, sê alle lewens is vir die premier belangrik. “Die nuwe hulpbronne wat hy vir die polisie gegee het, is vir die beveiliging van al die inwoners.” Kapt. Johan Rheeder, polisiewoordvoerder, sê: “Dit is waar dat daar goeie en slegte appels is, maar dan moet inwoners na vore kom met die name van korrupte polisie­beamptes. “Ons sal al dié inligting as vertroulik hanteer en die vermeende korrupte beamptes ondersoek. Ons het ’n bende-eenheid daar en maak daagliks arrestasies. Maar ons kan nie misdaad alleen fight sonder die hulp van ons gemeenskappe nie.”