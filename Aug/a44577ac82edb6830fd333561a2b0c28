DIE Chilli Boys het met 'n doel in die laaste minuut 1-1 gelykop met die PSL kampioen, Mamelodi Sundowns in die Nelson Mandelabaai-stadion gespeel. Chippa soek nog 'n oorwinning in die PSL die seisoen na twee wedstryde, maar het teen Sundowns goed teruggeveg om 'n punt te verdien. Hoewel Sundowns die sterker span was en eerste 'n doel aangeteken het deur Lebohang Maboe in die 33ste minuut kon hulle net nie beter nie. Chippa se verdediging het daarna hard gewerk om al Sundowns se aanvalle te stuit. Met Sundowns wat nie hul kanse kon vat nie het die Chilli Boys se aanval versterk. Chippa het in die laaste minuut 'n hoekskop gewen en dis toe wat Meshack Maphangule 'n kans gekry het op die doel. Dit het nou wel van 'n Sundowns speler gekom, maar dit was genoeg om Chippa 'n punt te verdien. Die speler van die wedstryd was die plaaslike ster Gregory Damon swat ook sy PSL debuut gemaak het. 