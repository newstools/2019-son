MIEMIE The Pooh, oftewel Elizabeth “Miemie” Williams (38), die nurse van Elsiesrivier wat nou op selfmoord watch is, sal nog ’n week in die selle moet deurbring. Williams het in die sosiale media berug geraak nadat ’n video viral gegaan het waarin sy haar man se vermeende skelmpie hondestront laat eet. Sy en twee ander vroue – Portia Jonkers (25) en Princess Gopi (25) – het gister in die Goodwood-landdroshof verskyn. Jonkers en Gopi is elk op borgtog van R1 000 vrygelaat en onder huisarres geplaas. Hulle staan tereg op klagte van aanranding met die doel om ernstig te beseer, naamskending en intimidasie. Konst. Greg Sylvester, die ondersoekbeampte in die saak, het getuig hoe die 27-jarige victim wat die hondestront moes eet en aborsiepille gedrink het, dae aaneen gebloei het. Behalwe dat sy die goed moes sluk, is sy ook met ’n knopkierie in die toilet aangerand. Sylvester sê: “Sy moes boonop onder dwang bloedtoetse doen sodat haar HIV-status vasgestel kon word. “Williams het die slag­offer meegedeel sy is HIV-negatief, maar sy het ’n STD. Sy het die slagoffer ook aangeraai om kliniek toe te gaan vir behandeling. Gewurg “Verder het sy die slag­offer gedreig dat haar twee honde die vrou se vagina gaan uitbyt.” Dit het ook in die hof uitgekom hoe Williams vir Jonkers met haar hond se ketting gewurg het. Williams is ’n ma van ’n 11-jarige seuntjie. Volgens Sylvester het sy ’n skalpel (operasiemes) by haar gehad toe sy in hegtenis geneem is. Sy het ook genoem sy wil selfmoord pleeg. Laurentia Morkel, staatsaanklaer, sê dis onmenslike gedrag. Williams het haar mediese kennis misbruik om die vrou te verneder en leed aan te doen. Die staat het borgtog teengestaan en gevra Williams moet in aanhouding bly. Williams se lawyer, Andrew Joyce, het egter aangevoer hulle is bereid om borgtog van R3 000 te betaal. Hy sê Williams sal by familie in Worcester bly as sy op bail vrygelaat word. Die hof was stampvol. Een van die hofgangers, Merle Jonkers, het gesê Williams moenie bail kry nie. “Sy is morsig vir ’n nurse.” Die saak is weer Maandag 12 Augustus voor die hof.