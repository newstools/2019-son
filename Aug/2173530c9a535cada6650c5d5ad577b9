DIE polisie in Algoapark ondersoek ’n saak van moord nadat ’n gemeenskapslid naby sy shack in Korsten op die liggaam van ’n man afgekom het. Kapt. Sandra Janse van Rensburg, ’n polisiewoordvoerder, sê gemeenskapslede het Dinsdag om 19:00 ’n geskree gehoor en toe gesien hoe drie verdagtes daar weghardloop. “Een van die gemeenskapslede het toe na ’n nabygeleë besigheid gehardloop en die security guard se hulp gaan vra. Steekwonde “Toe hulle terug by die shack kom, het hulle die man vol steekwonde daar aangetref. Hy is toe reeds dood.” Die identiteit van die oorledene en die verdagtes asook die motief vir die voorval is in die stadium nog onbekend. Die polisie ondersoek ’n saak van moord. Inligting kan ook deurgegee word op die Crime Stop-nommer by 08600 10111.