DAMIAN Willemse se kans om World Cup toe te gaan lyk nie goed nie. Die 21-jarige van die Strand word as die een van die beste jong talente in Suid-Afrikaanse rugby beskou. Rassie Erasmus, die Springbokbreier, het laas jaar reeds gesê hy beskou Willemse as ’n ernstige opsie op heelagter vir die rugbyskouspel in Japan. Willemse is sedert die begin van Junie met ’n kniebesering buite aksie. John Dobson, coach van die Westelike Provinsie, het gister bevestig Willemse behoort teoreties reg te wees vir die Currie Cup game teen die Cheetahs. Die game word volgende naweek gespeel. Dít beteken Willemse gaan die Bokke se friendly teen Argentinië in Pretoria misloop. Dis dalk enige speler se laaste kans om voor die World Cup te wys hy is fiks. Om sake verder te bemoeilik het Dobson gister laat blyk hy beskou Willemse as ’n beter losskakel dan as heelagter. Die coach het verduidelik: “Obviously is planne vir hom (Willemse) gemaak vir die heelagterposisie vir die World Cup. “Ek kan egter nie sien dat ons daarvolgens veranderinge aan die span gaan maak nie. “Dillyn Leyds bly ons beste opsie op heelagter. Hy beteken baie vir die span. “Die kompetisie vir plekke in die agterste driehoek is tussen Seabelo Senatla, Sergeal Petersen en Edwill van der Merwe. In die volgende twee games gaan die skopstewel van SP Marais ook ’n groot rol speel. “Damian kan teen die Cheetahs op nr. 10 of dalk 12 in die prentjie kom.” Dobson sê hulle plan is om Willemse voortaan meestal as ’n losskakel aan te wend. Verwoestender “Die idee om hom op nr. 15 te laat speel, is om in te skakel by Rassie se planne vir die World Cup. Dis die posisie waar hy (Willemse) hom ook geestelik vir die World Cup voorberei het. “Ek glo egter hy is eerder ’n losskakel. Op 15 het hy te veel spasie en tyd. “Hy is ’n instinktiewe speler wat briljant is wanneer hy die lyn aanval. “”Hy is verwoestender wanneer hy die bal in die losskakelposisie ontvang.”