CAPE Town City (CTC) sal die Premier-sokkerliga (PSL)-titel dié seisoen verower. So glo Nasief Morris, een van die land se bekroonde sokkerspelers. Dié boorling van Mitchells Plain het 37 wedstryde vir Bafana gespeel. Oortuig Morris het aan Son bevestig dat hy vanjaar The Magic in die ABC Motsepe League sal coach. Morris het gister openhartig met Son gesels. Hy is oortuig daarvan dat City se breier, Benni McCarthy, die regte strukture by die Kaapse spog-klub ingestel het. “Kyk net vir wie Benni vir dié seisoen gekontrakteer het,” sê Morris. “Sy keuse van spelers is goed: Daar is diepte en balans. “Dit is wat ’n mens benodig om ’n veldtog soos die PSL te voer.” Morris het sy beroepsloopbaan in 1998 by die Kaapse klub Santos begin. Hy het hom in 2001 by die Griekse klub Aris aangesluit. Hy het daarna vir klubs soos Panathinaikos (Griekeland), Recreativo, Racing Santander (albei Spanje) en Apollon Limassol (Siprus) gespeel. Morris het bygevoeg hy sien uit daarna om The Magic af te rig en sal die job met ’n “open mind” benader. Morris het met Son in Johannesburg gepraat by die bekendstelling van die Engelse Premierliga (EPL) en Spaanse La Liga se borg. Morris het die verhoog met gewese ster-spelers van Bafana gedeel. Hulle is Kagisho Dikgacoi, Aaron Mokoena, Tokelo Rantie en Tsepo Masilela. Die eregas was die voormalige legendariese speler van Chelsea en Real Madrid Michael Essien, wat ook vir Ghana gespeel het. Daar is kwaai gepraat oor watter liga – EPL of La Liga – nou eintlik die beste is. Morris meen: “Die EPL is baie meer fisiek terwyl die La Liga baie meer tegnies is.” Oor Bafana se swak vertoning het die Kapenaar die voormalige coach­ Stuart Baxter verdedig. Morris sê: “Hy kan nie vir alles verantwoordelik gehou word nie. “Daar is ook die spelers. Anders “Wanneer ’n mens kyk hoe ons teen Egipte gespeel het, besef jy ons kan met die beste meeding. “So, wat het Baxter dan in die daaropvolgende game anders gedoen? “Die spelers moet ook verantwoordelikheid aanvaar.” 