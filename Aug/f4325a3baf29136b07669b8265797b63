TANKISO Modipa, Safa CT se adjunk-voorsitter, móét humble pie eet. Dis omdat die Wes-Kaap se o. 21-sokkerspan toe nie die SAB se provinsiale kampioenskap huis toe gebring het nie. Die Wes-Kaap is met 1-2 deur Gauteng geklop in die eindstryd van dié toernooi in Mahikeng. Mpumalanga het die tuisspan, Noordwes, met 3-2 uitoorlê en die bronsmedalje verower. Modipa was voor die toernooi vol bravade dat hulle die titel sou huis toe bring. Die Wes-Kaap, tesame met die ander ag provinsies asook die Ussa-span, het aan die kompetisie deelgeneem. Een van die Wes-Kaap se afrigters, Roger For­tune, reken die spelers was soos fighters in die finaal. Fortune het gesê: “Dis jammer ons kon nie capitalise deur ons kanse te gebruik nie. Op die einde kon daar net een wenner wees. Boonop het Gauteng die beste van sy kanse gebruik gemaak. “Ek is baie trots daarop om betrokke te wees by ’n goeie span en baie goed georganiseerde tegniese span.”