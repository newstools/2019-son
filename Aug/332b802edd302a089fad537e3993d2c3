DIE Mexikaanse middelgewigbokser Saúl “Canelo” Álvarez oorweeg dit sterk om twee afdelings op te skuif om die gevaarlike Rus Sergey Kovalev op 2 November te pak. Hoewel niks nog bevestig is nie, is die wiele reeds aan die rol vir dié supergeveg. Álvarez is die WBC, WBA en IBF se middelgewigkampioen terwyl Kovalev die WBO-liggewigkampioen is. TalkSPORT berig egter Kovalev twyfel oor of hy dié geveg moet aanvaar. Die Rus het sy titel Saterdagaand suksesvol verdedig toe hy Brittanje se Anthony Yarde uitgeslaan het. Gou Die oorwinning het egter bloedsweet gekos en Kovalev voel ’n geveg teen Álvarez is dalk ’n bietjie gou. Die Rus sê hy het meer tyd nodig as die tien weke wat nou voorlê tot die 2de November. Maar Kovalev se afrigter, Buddy McGirt, en sy bestuurder, Egis Klimas, stem nie saam nie. Hulle reken die tien weke wat oor is tot Kovalev se moontlike geveg is nie ’n issue nie. Sy afrigter, Joe Gallagher, het aan Sky Sports gesê: “Callum het ’n hele paar goeie aanbiedinge op die tafel. “Ja, hy oorweeg dit beslis omdat dit tot groot gevegte kan lei. Daar word nou met sy kop gesmokkel. “Ons wag nou om te sien wat Eddie hom kan bied.”