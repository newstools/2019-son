DIE vertoon van die ou Suid-Afrikaanse vlag is haat­spraak. Só het die Suid-Gautengse hooggeregshof in Johannesburg gisteroggend beslis. Die Nelson Mandela Foundation en die Suid-Afrikaanse Menseregtekommissie het die hof genader om die ou vlag as haatspraak te laat verklaar. Die regse groep AfriForum het dié aansoek teengestaan op grond van haat­spraak. Regter Phineas Mojapelo het in sy uitspraak gesê AfriForum­ se interpretasie van haat­spraak is “onregverdigbaar eng en ongrondwetlik”. Mojapelo beskryf AfriForum se standpunt dat haat­spraak net van toepassing is as dit mondelings uitgedruk is as “absurd”. Mojapelo verwys daarna dat die AfriForum-regspan in die saak aangevoer het dat ’n wit persoon in ’n e-pos ’n foto van sy swart kollega se gesig kan aanpas deur dit op die lyf van ’n aap te plaas, en dit nie haatspraak sal wees nie. Verdelend “Die interpretasie wat AfriForum voorstaan, skend die Grondwet in verskeie opsigte,” sê die judge. Volgens die judge kan haatspraak ook sonder woorde uitgedruk word. “Dit kan ook uitgedruk word deur die wappering van die ou vlag. Dit behels haat­spraak. “Dié vertoning is verdelend. Diegene wat die vlag vertoon, het white supremacy gekies.” Mojapelo sê die ou Suid-Afrikaanse vlag word egter nie heeltemal verbied nie. “Dis ’n beheerde verbod,” voeg hy by.