VIER poachers is in die streekhof in Khayelitsha skuldig bevind. Die polisie sê Thokozani Welcome Gumbi (41), Zenempilo Musa Kuphe (26) en Gentlemen Moyo (41) is skuldig bevind aan die besit van en handel in ietermagôs (pangolin). Hulle het die wet op die nasionale bestuur van omgewingsbiodiversiteit oortree. Obert Liphat Mololo (44) is skuldig bevind aan die besit van ’n verbode vuurwapen en ammunisie. Die Valke het hulle op 17 September 2014 by ’n petrolstasie langs die N1 in Kaapstad ge­arresteer. Lede van die Valke het toegeslaan nadat ’n advertensie vir ’n ietermagô vir R250 000 aanlyn verskyn het.