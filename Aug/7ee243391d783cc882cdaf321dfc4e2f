DIE staat het klagte voorlopig teruggetrek teen vyf mans wat twee jaar gelede aangekla is van die aanranding van 'n paartjie by 'n KFC in Pretoria. Jacob en Dudu Sono is in die vroeë oggendure van 3 Augustus 2017 by die KFC in Montana aangeval. Marius Harding, DJ van Rooyen, Stefan Nel, Joshua Schultz en Ockert Muller het Donderdag vlugtig in die Pretoria Noord-landdroshof verskyn voordat die saak van die rol geskrap is. Nols Nolte, die lawyer van Nel, Harding en Schultz, het aan die hof gesê hulle het 'n brief van die nasionale vervolgingsgesag ontvang wat sê verskeie aspekte van die ondersoek moet nog gedoen word. "Hulle het ons 21 maande gelede gesê die ondersoek is voltooi," het Nolte gesê. Die vyf mans sou vandag die uitkoms hoor van hul verteenwoordigings wat hulle aan die staat gemaak het. Harding, Van Rooyen, Nel, Schultz en Muller is aangekla van poging tot moord, aanranding met die doel om ernstig te beseer en die rig van 'n vuurwapen. - News24