DIE man wie se verbrande lyk Sondag in die boot van 'n kar gevind is, was 'n soldaat. Lt. Kol. Hamilton Ngubane, 'n woordvoerder vir die weermag, sé die Hyundai Accent waarin die 41-jarige man gevind is, word deur die regering gehuur. "Die rede vir die pynlike daad is nog onbekend. Die weermag is in konstante gesprek met Mfuleni-polisie wat die omstandighede rondom die voorval ondersoek," het Ngubane gesé. Die naam van die soldaat is ook nog nie bekend gemaak nie. Stad Kaapstad se brand- en reddingsdienste is Sondag uitgeroep na die toneel om die brand te blus. Nadat hulle die kar deursoek het, het hulle op die verbrande lyk in die boot afgekom. Die polisie het vroeër vandeesweek bevestig dat klagte van moord, ontvoering en hijacking ondersoek word. Die 43-jarige Theodore Loggenberg is Maandag in Blackheath gearresteer en het reeds Donderdag in die Blue Downs-landdroshof verskyn. 'n Tweede verdagte, 'n 24-jarige man, ook gearresteer, maar moet nog in die hof verskyn. - News24