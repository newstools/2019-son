GABRIELLE Union is só lief vir haar hubby dat sy ’n rok het met sy gesig daarop. Dié aktrise het haar judge-stoel in die kwarteindronde van die TV show America’s Got Talent ingeneem in ’n rok met haar basketbal-man, Dwyane Wade, wat daarop pronk. Die eenvoudige kaalskouer-rok was bedek met prints van Wade as ’n jong seun. Die aktrise het met Entertainment Tonight gegrap: “Ek dra letterlik vanaand my man.” Sy het verder gegrap dat sy verwag dat hy presies dieselfde vir haar moet doen. “Ek glo, per ons prenup, dat hy dit eintlik móét doen. “Een keer per jaar moet jy jouself drape in die ander persoon se gesig, dis ’n technicality. Maar as jy dit nie doen nie, dan kom die kicker nie in nie. Ons is baie toegewyd hieraan.” Dwyane en hulle nege maande oue dogtertjie, Kaavia, was op die aand gaste by AGT en het back­stage kiekies saam met Gabby geneem.