SUN International het aangekondig dat hulle die regte van Mej. Suid-Afrika aan Weil Entertainment verkoop het. Anthony Leeming, uitvoerende hoof van Sun International, sê: "Nadat ons en Weil Entertainment vir baie jare saam aan Mej. Suid-Afrika gewerk en die event die toegewyde fokus gegee het om dit tot die volgende vlak te neem, het ons met Stephanie Weil begin onderhandel om die regte daarvan aan haar te verkoop nadat Cell C as borg onttrek het." Leeming sê hulle is confident dat Weil Entertainment die waardes van Mej. Suid-Afrika, wat hulle oor die jare opgebou het, sal eer en versterk. Die maatskappy sê in 'n verklaring hulle onttrek nie heeltemal nie en sal steeds gasheer vir die event wees. Stephanie Weil, uitvoerende hoof van Weil Entertainment, sê hulle is opgewonde oor die sukses van 2019 se Mej. Suid-Afrika event. "Die Mej. Suid-Afrika Organisasie het die kompetisie 'n nuwe look gegee en die sukses daarvan is duidelik danksy die positiewe terugvoering sowel as die rekordgetal inskrywings wat ons ontvang het. "Ons sien uit na ons volgehoue verhouding met Sun International. Die Mej. Suid-Afrika Organisasie het opwindende goed in die pyplyn. Hou dop."