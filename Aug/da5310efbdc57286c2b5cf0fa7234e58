WEERLOOS en in die kruisvuur. ’n Babameisie, net 18 maande oud, van Woodlands in Mitchells Plain is verkrag. Die gemeenskap ruik bloed van woede hieroor. ’n Outoppie van 57 jaar oud is intussen gearresteer. Vrydag was daar behoorlik drama hier met die gemeenskap wat gemaan is om kalm te bly. Die voorval, wat in Orpheusstraat gebeur het, het rugbaar geraak kort nadat die baba se mammie uitgevind het die kind is verkrag. ’n Gemeenskapsleier wat verkies om anoniem te bly, het vertel die kind se nanny, wat al jare vir die mammie werk, het die kind by die huis gaan aflaai. “Toe die mammie by die huis kom, het sy opgelet dat haar baba se kimbie vol bloed is. “Toe die nanny die kind afdrop, was die ma nog in die werk. Nou, my vraag is, hoekom het sy daai gedoen? “Waar was sy toe die daad met die kind gepleeg is?” Die mammie het onmiddellik haar dogtertjie hospitaal toe gevat. Die gemeenskapswerker het vertel: “Die ma het druk uitgeoefen (op die dokters) om vas te stel of daar sek­sueel met haar baba gepeuter is. “Sy het huis toe gebel om te bevestig die baba is wel verkrag. Teen daardie tyd was die nanny terug by die huis.” Volgens die bron moes die nanny van die huis escort word toe die gemeenskap uitvind van die verkragting. “Dis net hartseer dat die nanny ook aangerand is, want sy het ook nie geweet wat gebeur het nie.” Die gemeenskapswerker sê verder: “Ons weet nie wat gebeur het nie. “Maar ons weet die nanny se uncle en die kind se pa is vir ondervraging ingeneem. Toe Son die huis besoek het, het familielede van die kind gesê hulle wil nie eintlik oor die voorval praat nie, maar vertrou in die Here. Die kind se ma het egter gesê die dokters het bevestig die kind is verkrag. Die ma sê: “Ons is oukei. My kind is oukei. “Ons is net geskok en kwaad.” Die familie het gesê wat hulle bitterlik ontstel, is dat die storie so vinnig deur die gemeenskap versprei het. “Hoekom moet mense so wees? Hulle maak hulle eie stories op. “Ons weet nie wat gebeur het nie, so hoe kan húlle weet?” kla ’n familielid van die kind. Sers. Noloyiso Rwexana, polisiewoordvoerder, het die voorval bevestig en gesê ’n saak van verkragting word ondersoek. Rwexana sê ’n 57-jarige man is gearresteer en hy sal vandag in die Mitchells­ Plain-landdroshof verskyn.”