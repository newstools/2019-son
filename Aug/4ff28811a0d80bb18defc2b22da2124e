’N VOORMALIGE jeug-president van die UDM en vermeende moordenaar het gister getuig hoe hy uitgepass het nadat hy en nog ander ’n paar bottels Red Heart Rum en biere gepolish het. Vuyolwethu Manko­nkwana (28) staan saam met Fabian Fillis (24) – albei van Port Elizabeth – tereg op ’n klag van moord, die onwettige besit van ’n vuurwapen en ammunisie. Hulle loop hof vir die skietdood van Thomas Ernest Hammond in Hoofweg, Kleinskool, op 7 Desember 2017. Volgens Mankonkwana het hy voor sy inhegtenisneming op 15 Desember 2017 by Coca-Cola en toe Clover gewerk. Hy het gesê hy was in ’n stadium ook die UDM se jeugpresident. Manko­nkwana het gister getuig hy kan nie onthou waar hy hom op 7 Desember 2017 bevind en wat hy daardie dag gedoen het nie. Hy sê wat hy wel onthou, is dat hy op daardie dag nie in Fillis se geselskap was nie. Volgens Ma­nkonkwana is sy en Fillis se ma’s niggies en hulle (die beskuldigdes) het saam grootgeword. Mankonkwana het getuig op 13 Desember 2017 het hy Fillis gebel en hom gevra of hy nog in Bloemendal woon. Volgens hom het Fillis hom meegedeel hy woon in Missionvale. Hy het gesê op 14 Desember het hy afgesit na Fillis toe omdat hulle beplan het om daardie naweek beach toe te gaan. Mankonwana het in sy hoofgetuienis gesê toe hy by Fillis se huis aankom, het hy Fillis en sy vriend, ene Boet-Boet, en dié se girlfriend, ene Poppie, daar aangetref. Volgens hom het hy saam met hulle begin drink totdat hy uitgepass het. Mankonkwana het gesê toe hy Fillis besoek het, het hy (Mankonkwana) nie ’n vuurwapen in sy besit gehad nie. Hy het gesê hy weet nie of Fillis in besit van ’n vuurwapen en ammunisie was nie. “Ek het niks gesien nie.” Volgens hom het hy die next oggend tussen 01:00 en 02:00 ’n klop aan die voordeur gehoor en die deur oopgemaak. Dit was die polisie. Volgens hom het die polisie hulle beveel om in ’n kamer te sit, waarna hulle aangerand is. Volgens Mankonkwana het die polisie hulle hande gebruik om hulle aan te rand. Hulle is na bewering geskop ook. Hy het gesê Boet-Boet en Poppie was in daardie sta­dium nie meer in die huis nie. Volgens hom het die polisie hulle uitgevra oor ’n vuurwapen. Hy het getuig later het die cops met ’n vuurwapen teruggekeer na die kamer waarin hy en Fillis gesit het. Mankonkwana het gesê hy weet nie waar die cops daardie gun gekry het nie, want hulle het nie die huis en die kamer waarin hy en Fillis gesit het, deursoek nie. Nugter Johann van der Spuy, wat Fillis verteenwoordig, het aan Mankonkwana gesê dis sy instruksie dat hulle daardie aand twee bottels Red Heart Rum en 12 quarts biere gekoop het. Van der Spuy het Fillis gelei om te getuig hy was so gesuip dat hy in die middel van die nag terug huis toe wou stap. Hy is egter toe oorreed om oor te slaap. Volgens Mankonkwana het Fillis nie alkohol saam met hulle gedrink nie en was hy nugter. Van der Spuy het aan Mankonkwana gesê dis ook sy instruksie dat Fillis in die vroeë oggendure ’n geraas by die voordeur gehoor het. Volgens Fillis was Mankonkwana sowat drie meter weg van die voordeur af toe die polisie by die deur inbars. Die beskuldigdes bly in aanhouding. Die saak dien voor regter Bulelwa Pakati. Adv. Rafiek Ahmed kla aan.