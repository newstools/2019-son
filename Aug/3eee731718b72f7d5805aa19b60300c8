'N METROPOLISIELID wat van diens was en nog 'n persoon is Sondag in Vlakfontein doodgeskiet. Wayne Minnaar, woordvoerder van die Johannesburgse metropolisie, sÃª die beampte, wat in sy dertigs was, was by 'n 'plek van vermaak' toe die skietery rondom 18:45 gebeur. Terwyl die besonderhede rondom die skietery nog raaiselagtig is, was dit na bewering 'n rooftog omdat die vyf verdagtes in 'n Ford Laser van die toneel met 'n onbekende bedrag geld gevlug het. Twee vuurwapens, wat aan die slagoffers behoort het, is ook gevat. Daar word tans na die verdagtes gesoek en 'n saak van moord word ondersoek. - News24