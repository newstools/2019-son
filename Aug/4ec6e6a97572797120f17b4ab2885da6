TOE hy sy 13-jarige bride­-to-be met ’n ander man sien staan en gesels, het hy haar onmiddellik terug huis toe gestuur. So het ’n 61-jarige toppie gister oor sy “kinderbruid” in die Baaise hooggeregshof getuig. Hy staan saam met sy 63-jarige suster en die 13-jarige meisie se 62-jarige uncle tereg op ’n rits klagte, waar­onder mensehandel en verkragting. Die meisie is na bewering in ’n huwelik met die 61-jarige man gedwing. Sy het die intellektuele vermoë van ’n negejarige kind. Die 61-jarige man het getuig toe sy stiefdogter in ’n stadium vir hom in die Baai kom kuier het, het sy hom nie uitgevra oor die meisie en waar sy inpas nie. Volgens hom het die probleme tussen hom en sy bride-to-be begin toe hy op ’n dag vanaf die werk teruggekeer het huis toe. Hy het gesê hy het die meisie met ’n jong man sien gesels. Volgens hom het die jong man weggehardloop toe hy agterkom hy het hulle gesien. Hy het getuig toe hy die meisie uitvra oor die jong man, het sy gesê sy weet nie wie hy is nie. Die beskuldigde het gesê toe hy die meisie vra hoekom hy dan weggehardloop het, het sy aan hom gesê hy moet die jong man self gaan vra. Die beskuldigde skat die jong man so 21 of 22 jaar oud. Die beskuldigde het gesê hy en die meisie het later oor haar selfoon ook vasgesit. Volgens hom het die meisie gedurig haar selfoon op vibrate gestel. Wanneer daar ’n call op die phone deurkom, kon net sy dit hoor en nie hy nie. Volgens hom sou hy en sy byvoorbeeld besig wees om te chat en as haar selfoon vibrate, het sy daarna gekyk en dit dadelik weer weggesit. Hy het getuig nadat die meisie se selfoon gevibreer het, was sy skielik nie meer daarin geïnteresseerd om verder met hom te chat nie. Volgens hom was sy dan nuuskierig om te check wat op haar selfoon aangaan. Volgens die beskuldigde het die meisie geweier om haar selfoon vir hom te wys toe hy daarvoor vra. Op die vraag deur die beskuldigde se lawyer, George­ Malgas, hoekom hy haar terug Bizana toe gestuur het, het hy geantwoord hy wou homself beskerm. Weghê Volgens hom ken hy nie die jong man met wie die meisie gesels het nie, maar die jong man ken hom. Die beskuldigde het verder gesê hy weet nie waaroor sy bruid en die jong man gesels het nie. Volgens die beskuldigde het die meisie hom daarvan beskuldig hy wil haar weghê sodat hy saam met ander vroue kan wees. Die beskuldigde het gesê hy het toe sy suster (beskuldigde nommer 3) gevra om by die meisie in Bizana te gaan woon. Volgens hom behoort ’n mens nie ’n jong bruid alleen tuis te los nie. Volgens hom het hy sy suster gevra om by die meisie in Bizana te gaan woon omdat dit ’n landelike gebied is en die huise ver weg van mekaar geleë is. Hy het gesê nog ’n rede is omdat daar mense met “criminal minds” in die landelike gebiede is. Volgens hom sou mense, sodra hulle agterkom die meisie is alleen in die huis, daarheen gaan en doen net wat hulle wil. Die beskuldigdes is uit op borgtog. Die saak dien voor regter Glenn Goosen. Adv. Zelda Swanepoel kla aan.