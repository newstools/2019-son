'N ROUDIENS is Donderdagoggend in die NG Kerk in Franschhoek gehou vir die polisieman wat na bewering deur sy partner in die kop geskiet is. Sers. David Hoffman van die teen-bende-eenheid is Saterdagaand dood in wat bronne 'n skietongeluk noem. Die polisie se hoofbestuur, waaronder genl. maj. Andre Lincoln, hoof van die teen-bende-eenheid, lt. genl. Sindile Mfazi, waarnemende Wes-Kaapse polisiehoof asook die 
minister van polisie, Bheki Cele, was teenwoordig. Kol. Deon Beneke, hoof van die Stellenbosch-speurtak, waar Hoffman voorheen gewerk het, het ook die diens bygewoon. Lincoln het gesÃª daar hang 'n donker wolk oor die eenheid sedert die tragiese nuus gebreek het.     