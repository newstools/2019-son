DANE Piedt, kaptein van die Cape Cobras, is met twee pryse beloon vir sy uitstaande vertonings in die plaaslike meerdaagse reeks. Piedt is Saterdagaand saam met sy spanmaat Vernon Philander by Krieket Suid-Afrika (KSA) se prysuitdeling in Pretoria vereer. Piedt is as die meerdagspeler van die jaar en die Spelersvereniging se waardevolste speler aangewys. Philander is op sy beurt beloon vir die skitterende wyse waarop hy Pakistan se Azhar Ali in die derde toets uitgehaal het. Philander het die prys gewen vir die aflewering van die jaar. Maar die grootse wenner op die plegtigheid was die Proteas se kaptein, Faf du Plessis. Hy is met drie pryse vereer. Du Plessis is as die speler van die jaar, die eendagspeler van die jaar sowel as die spelers se speler van die jaar aangewys. Dit is die eerste keer dat hy met die speler-van-die-jaar-toekenning beloon is. Ondanks die Proteas se swak 2019-Wêreldbeker in Engeland, was Du Plessis sy span se beste kolwer. Hy het ook 100 lopies in Suid-Afrika se sege van 10 lopies oor Australië ge­moker. Vorige wenners van dié toekenning is Jacques Kallis (2004, 2011), Makhaya Ntini (2005, 2006), Ha­shim Amla (2010, 2013), AB de Villiers (2014, 2015) en Kagiso Rabada (2016 en 2018). Gesteek Shaun Pollock (2007), Dale Steyn (2008), Graeme Smith (2009), Vernon Philander (2012) en Quinton de Kock (2017) het ook al die gesogte toekenning ontvang. Gibson was onder skoot ná die Proteas se swak vertoning in die WB-toernooi in Engeland verlede maand. Pryswenners: SA mans: Speler van die jaar: Faf du Plessis Toetsspeler van die jaar: Quinton de Kock Eendagspeler van die jaar: Faf du Plessis T20-speler van die jaar: David Miller Spelers se speler van die jaar: Faf du Plessis Ondersteuners se speler van die jaar: Kagiso Rabada KFC Streetwise-prys: Dale Steyn (SA se voorste toetsbouler van alle tye) Aflewering van die jaar: Vernon Philander (paaltjie Azhar Ali, eerste beurt van Pakistan, 3de toets) Nuweling van die jaar: Rassie van der Dussen SA vroue: Speler van die jaar: Dane van Niekerk Nuweling van die jaar: Tumi Se­khukhune Spelers se speler van die jaar: Dane van Niekerk Eendagspeler van die jaar: Marizanne Kapp T20 Speler van die jaar: Shabnim Ismail Plaaslike krieket: Meerdagspeler van die jaar: Dane Piedt (Cape Cobras) Eendagspeler van die jaar: Junior Dala (Titans) T20-speler van die jaar: Bjorn Fortuin (Lions) MSL-impakspeler van die jaar: Rassie van der Dussen (Jozi Stars) MSL-jongspeler van die jaar: Lutho Sipamla (Nelson Mandela Bay Giants) Afrigter van die jaar: Enoch Nkwe (Lions) Spelers se speler van die Jaar: Bjorn Fortuin (Lions) Plaaslike nuweling: Sinethemba Qeshile (War­riors) Afrika T20-beker se speler van die toernooi: Marco Marais (Grens) Spelersvereniging se waardevolste speler: Dane Piedt (Cape Cobras) Tegniese toekennings: Skeidsregters se skeidsregter van die jaar: Bongani Jele Skeidsregter van die jaar: Shaun George