EEN man is vroeg Maandagoggend dood en agt mense beseer toe 'n taxi op die N7 op Jakes Gerwel-weg in Newfields gerol het. Russel Meiring, 'n woordvoerder van ER24, sê die brandweerdienste was reeds besig om te help toe die nooddienste op die toneel kom. “Die taxi het op die hoofpad op sy sy gelê. By nadere ondersoek is ‘n man wat in die taxi gevind waar hy vasgesit het,” vertel Meiring. Werkers van brandweerdienste het die man versigtig uit die taxi gehaal en ondersoek. Hulle het gesien die man het verskeie beserings opgedoen. Terwyl paramedici die man behandel het, het sy toestand skielik verswak. “Die man het toe paar minute later aan sy wonde beswyk en is op die toneel dood verklaar,” sê Meiring. Die ander agt mense se beserings wissel van ligte beserings tot ernstig. Hulle is op die toneel behandel en daarna na die hospitaal geneem vir verdere behandeling. Meiring sê die oorsaak van die ongeluk is nog onbekend, maar dat die polisie op die toneel was om dit te ondersoek. 