OUD maar nog nie koud. As Adam Ashley-Cooper (35) ’n Suid-Afrikaner was, is dít dalk hoe dié Australiër sy insluiting by die Wallabies se groep van 31 vir rugby se World Cup in Japan sou beskryf. Die veelsydige agterspeler is op pad na sy vierde World Cup en dis sy laaste kans om op die wennerspodium te staan. Sommige voel egter die veteraan het die plek van ’n ander belowende jong speler kom afneem. Die ervare Wallaby sê hy het sedert sy terugkeer van klubrugby in Europa nog die vuur in sy maag gehad om ’n laaste keer te try om rugby se grootste titel te buit. “Iets hier diep binne my het geweet ek is nog nie oor die muur nie,” het hy aan Rugby.com.au gesê. “Ek het nog altyd die game met ’n chip op my skouer gespeel – dit is nog daar. Veral ná daai final (2015). “Ek’t al meer as 100 toetse vir die Wallabies gespeel en nog niks bereik nie. Dis ’n k*k gevoel. Dis wat my aanvuur en my steeds afpis.” Hy weet hy is nie meer die speler van sy jong dae nie, maar wil die jonges inspireer met sy ervaring.