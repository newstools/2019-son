ALMAL wil weet wie ons Mej. Suid-Afrika is. En nie net ons locals nie, maar selfs mense oorsee wil weet wie Mzansi se mooiste meisie is. Zozibini Tunzi se ore tuit seker daar in haar splinternuwe larney R5 miljoen apartment. Dis omdat haar naam al derduisende kere in searches op Google opgeduik het. Channel24 berig Google se span in Afrika het uitgevind dat meer as 100 000 keer gesearch is vir “Miss South Africa 2019”. En dít net ’n week nadat die 25-jarige as Suid-Afrika se koningin gekroon is. Volgens die wêreldwye media-intelligensie-maatskappy Meltwater word wêreldwyd die meeste van onse Zozi aanlyn gepraat. Social mentions van Mej. SA staan op 23,16% van global mentions. Thailand is tweede met 9,79% en Amerika derde met 5,10%. En mense oor die wêreld heen het net goeie dinge te sê oor Zozi, wat die eerste Mej. SA is met baie kort hare. Channel 24 berig sowat 76% van die aanlyn gesprekke is positief. Mense praat oor hoe die skoonheidstandaarde nie meer so rigid is nie en hoe dit swart vroue bemagtig om hul natuur­like skoonheid te vier. Bring vir ons daai Mej. Heelal-kroon, Zozi.