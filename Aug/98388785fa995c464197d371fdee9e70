DIE cops het vier vermeende inbrekers in Mandelapark in Harare gearresteer. Volgens sers. George Mjiwu, ’n polisiewoordvoerder, het lede van die flying squad Woensdag omstreeks 13:00 ’n silwer Toyota Etios in Mandelapark gesien wat verdag gelyk het. “Die lede het die kar gestop. Die bestuurder het weggejaag, en ’n wilde jaagtog het gevolg. “Die kar het teen ’n lamppaal in Govan Mbeki­-rylaan gebots.” Koevoet Mjiwu sê tools wat gebruik word om by huise in te breek, is in die voertuig gevind. “Die polisie het ’n koevoet, hamer en skroewedraaiers gekry. Die kar het ook vervalste nommerplate op gehad.” Die verdagtes is van 19 tot 21 jaar oud. Hulle is aangekla vir besit van inbraak tools, roekelose en nalatige bestuur en besit van gesteelde goedere. Hulle sal in die Khayelitsha-landdroshof verskyn.