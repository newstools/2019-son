VERSKEIE mense is weer dié week in skietvoorvalle op die Kaapse Vlakte en in Stellenbosch dood. Minstens ses mense is sedert Maandag in bendeverwante skietvoorvalle in Hanover Park, Mitchells Plain, Ath­lone, Stellenbosch, Uitsig en Delft doodgeskiet. In die jongste voorval is daar gister helder oordag in Hanover Park op twee mans geskiet. Dié voorval het by Algoa Court plaasgevind. Albei mans is in die hospitaal opgeneem, maar een is in die waakeenheid omdat hy ernstig gewond is. Volgens Mansoer Arendse van Hanover Park is hulle net twee onskuldige jong mans wat in gangsters se kruisvuur beland het. Arendse sê: “Dit was net twee dae stil en nou skiet hulle weer. Die cops is net volop hier as daar ’n skietery was.” Dié voorval het omstreeks 05:30 buite sy huis in O Zone gebeur. Hy is later in die hospitaal dood. Drie onbekende mans het hom genader en op hom losgebrand. Dít volg ná ’n skietery Woensdagoggend in Veld Road, Belgravia Estate. ’n Onbekende verdagte het Sass ge­nader en hom ag keer in die bors geskiet. Sass is op die toneel dood verklaar. Jonker is omstreeks 19:10 in Roosendal vanuit ’n swart Volkswagen Golf vol lood gepomp. In die eerste skietvoorval in Cornflowerstraat, Lentegeur, het drie verdagtes die 33-jarige slagoffer se huis ingegaan en hom vol gate geskiet. Die man is op die toneel dood. Die ander skietvoorval het in Portulaca Street ook in Lentegeur gebeur. Twee verdagtes in ’n wit Opel Corsa het verbygery en op die 22-jarige man losgebrand. Moordsake Die man is noodlottig gewond. Niemand is nog vir die skietery gearresteer nie en die cops het verskeie moordsake geopen.