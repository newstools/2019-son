GIYANI. – ’n Groep begrafnisgangers het beserk geraak toe hulle uitvind ’n man wat begrawe sou word, se penis en ander dele is missing. Die begrafnis sou Sondag in Blinkwater village buite Giyani in Limpopo wees. James Makhubele (69) is luidens berigte op 3 Augustus in ’n hit-and-run doodgery. Nou dink sy familie hy is in ’n ritueel vermoor en sy lyk is in die pad gedump om dit na ’n ongeluk te laat lyk. Brand Op die begrafnis het familielede Makhubele besigtig en tot hulle skok agterkom dat van sy liggaamsdele weg is. Die begrafnisgangers het mal geraak en die huis van een van die verdagtes, asook twee van sy werkers, aan die brand gesteek. Kol. Moatshe Ngoepe, ’n polisiewoordvoerder, het aan Sowetan gesê ’n tweede lykskouing sal nou gedoen word. Volgens ’n cop by die plaaslike polisiestasie was daar met die eerste lykskouing geen teken dat liggaamsdele verwyder is nie. – News24