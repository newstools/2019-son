DIE veelsydige Marquin Tom Loutz is verlede naweek as Willows se beste speler aangewys. Loutz is vereer op dié krieketklub se jaarlikse prysuitdeling. Dis by Gold Rush in Grahamstad aangebied. Die spoggeleentheid was ’n groot sukses. Dit het baie lede, borge, gaste en oudspelers gelok. Loutz het die toekennings vir die aand oorheers. Beloon Hy het in ag kategorieë koning gekraai. Hy is aangewys as speler van die seisoen, spelers se speler van die seisoen, beste kolwer, beste veelsydige speler, mees toegewyde speler, speler met die meeste grenshoue en verteenwoordiger van OP-Platteland en die Pineapple XI. Loutz verdien die eerbewyse terdeë. Hy is beloon vir sy merkwaardige en uitstekende prestasie gedurende die afge­lope seisoen. Meyrick Pringle, wat Suid-Afrika in 1992 in die Wêreld­beker-toernooi verteenwoordig het, was die gasspreker. Hy het die klub én die pryswenners geluk­gewens. Pringle het gesê: “Ek voel baie trots om vanaand hier te kan wees. Ek is baie beïndruk met die talent en wat die klub het. “Dit is belangrik dat spelers deesdae hulle geleenthede moet aangryp en die beste daarvan maak. “Dit gaan baie harde werk en dissipline kos, maar aan die einde is dit alles die moeite werd. Welgedaan, Willows.” Pringle het ook een van sy OP-truie aan Loutz oorhandig. Cole Wessels is as die beste bouler aangewys. Die jong Romario Fritz die toekenning as mees belowende speler ontvang het. Die wenners is: Speler en spelers se speler van die seisoen: Marquin Loutz Moomish: Tando Ngcete SA verteenwoordigers: Winston Johnson en Eldrich George. OP-Platteland: Loutz, Ngcete, Johnson, George­, Mohammed Sonday, Luvane Daniels, Abner Accom, Ru­wayne Brooks, Seviano Jasson, Chesley Da­niels, Melville Daniels, Xanephan May, Cole Wessels. OP-Skole: Jean-Luc Basson, Dwayne­ Pharo, Declan Muller. Pineapple-toernooi XI: Loutz Belowendste: Romario Fritz Beste vordering: Liam Agnew Mees toegewyde: Loutz Beste veelsydige speler: Loutz Mees ekonomiese bouler:  Johnson (2,5) Veldwerker: Accom Meeste vangskote: Jasson (19)