DIT sukkel in die Good-party nadat ’n tweede lid van die top brass Donderdag bedank het. Die party van Patricia de Lille, minister van openbare werke, is getref deur ’n tweede hoëprofielbedanking in drie maande. Masego Kwenamore, tussentydse nasionale tesourier, volg op die hakke van Nthabiseng Lephoko, voormalige nasionale voorsitter. Kwenamore het City Press vertel sy wil nie meer ’n “minion” vir die partyleiers wees nie. Sy kla al moet sy die finansies hanteer, het sy g’n clue hoe hulle dit run nie. “Dis nie ’n demokratiese party nie. Dis soos die firma van iemand wat alles besluit en ons moet net volg.”