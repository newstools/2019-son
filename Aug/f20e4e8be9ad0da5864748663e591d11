VyF polisiebeamptes is gearresteer toe hulle gekonfiskeerde goedere van Woensdag se klopjagte in Johannesburg terug aan onwettige handelaars wou verkoop. Volgens die polisie is 560 buitelanders, wat nie die nodige papiere het nie, ingeneem. Daar is ook beslag gelê op ses gewere, ses pistole, vier healgewere en ‘n aantal  ammunisie van verskeie kalibers. 'n Groot aantal nagemaakte goedere insluitend klere en skoene is in verskillende geboue gevind. Mathapelo Peters, ‘n polisiewoordvoerder, sê: “Die beamptes, een adjudantoffisier en vier konstabels, is aangekla vir korrupsie en dwarsboming van die gereg.” Twee lede van die taktiese-reaksiespan is ook kort daarna gearresteer weens die uitlek van inligting oor die beplande klopjagte. - JacarandaFM     