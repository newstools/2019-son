TWEE verhoorafwagtende gevangenes is in die Thohoyandou-hooggeregshof doodgeskiet ná 'n struweling met 'n bewaarder. Die voorval het Dinsdag plaasgevind. Brig. Motlafela Mojapelo, ‘n polisiewoordvoerder, sê: “Die twee mans was om 16:45 tydens ‘n konfrontasie met beamptes doodgeskiet. Die twee het na bewering probeer ontsnap.” The Citizen berig die beampte het die mans van die selle vergesel toe een van hulle hom bespring en sy vuurwapen probeer afvat het. “Terwyl hulle gestoei het, is verskeie skote afgevuur en die gevangenes is toe doodgeskiet,” sê Mojapelo. Die twee sou teregstaan op 90 klagte van moord, gewapende roof, besigheids- en transitoroof. Die voorval word deur die Onafhanklike Polisieondersoekdirektoraat ondersoek. - The Citizen     