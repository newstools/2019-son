TWINTIG jaar ná die gewilde The Matrix movie op die grootskerm verskyn het, het die vervaardigers van dié gewilde fliekreeks aangekondig dat 'n vierde aflewering daarvan oppad is. Die laaste movie in die franchise, The Matrix Revolutions, is in 2003 vrygestel. Warner Bros., die studio verantwoordelik vir die franchise, het ook bevestig dat Keanu Reeves en Carrie-Anne Moss onderskeidelik hul rolle as Neo en Trinity gaan hervat. Lana Wachowski is ook terug as skrywer, regisseur en vervaardiger. "Ek is baie bly om die karakters terug in my lewe te het en is dankbaar 
vir nog 'n kans om met briljante vriende te werk," het Wachowski gesê. Toby Emmerich, voorsitter van Warner Bros, sê hy kon nie gelukkiger wees om weer met Lana te werk nie. Warner Bros. wil nie te veel verklap oor die movie nie en sê net "dit speel af in die wêreld van The Matrix". - Channel24