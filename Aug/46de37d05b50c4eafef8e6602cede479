DIE naam van die soldaat wat byna twee weke gelede in Blue Downs doodgebrand het, se naam is bekend gemaak. Die SA Nasionale Weermag het gesê dit was stafsers. Michael Njomane. Sy lyk is op 18 Augustus in die boot van ’n kar gekry. Brandweerdienste het die brand kom blus. Dis steeds nie bekend wat die oorsaak van die brand of sy dood is nie. ’n Lykskouing moet nog afgehandel word. Hy is oorspronklik van die Oos-Kaap en was in die Wes-Kaap gestasioneer. Vroeër is twee mans van 24 en 43 jaar oud in Blackheath gearresteer. – News24