DIS weer daai tyd van die jaar wanneer die talent van Mitchells­ Plain ten toon gestel word. Die Liberty Promenade Mall in Mitchells Plain hou op Saterdag 24 Augustus sy jaarlikse Next Generation Musical Showcase. Leerders van die gemeenskapskole sal dan op die verhoog hulle skole verteenwoordig in ’n inspirerende musical showcase. Die showcase het elke jaar ’n ander, nuwe tema. Die temas skep bewustheid in die gemeenskap en takel altyd maatskaplike kwessies, soos boelie en om diversiteit te embrace. Prys Vanjaar doen die Liberty Promenade sy deel ten opsigte van die bewaring van die omgewing. Die tema vanjaar is “Save the Earth”. Die skool met die beste optrede stap weg met ’n prys van R60 000. Leerders en onnies het ook ’n kans om pryse te wen. Brenda Bibby, hoofbestuurder van Liberty Promenade, sê daar is so baie talent in Mitchells Plain. Sy sê hulle is trots om ’n platform te skep vir die kids om hulle kreatiwiteit en vaardighede ten toon te stel. Die event begin 12:00 en duur tot 15:00. En daar word geen toegangsgeld gevra nie.