BAAIERS, julle moet regmaak vir ’n lekker Kaapse klopse-jol! Jayson King en Main Events SA bring die Kaapse Klopse Jol Musical na die Boardwalk Amphitheatre in Port Elizabeth. King is bekend vir sy beroemde show The Great Pretenders. King en sy span beloof die show sal die gehoor op ’n musiekreis vat na toeka se dae toe Kaapse kunstenaars die sypaadjies as hulle stage en die straatligte as hulle spotlights gebruik het. Uitsien Van die songs wat die gehoor kan verwag, is “Daar Kom die Alabama”, “Hoe Ry die Kaapse Trein”, “Welcome to Cape Town”, “Abassie se Worsies”, “Klop-klop” en die geliefde lied “Rosa”. Julle kan ook uitsien na immergroen nommers soos Shirley Bassey se “Never, Never, Never” en “Goldfinger”, Matt Monro se “Portrait of My Love”, Gloria Gaynor se “I wIll Survive”, Louis Armstrong se “Hello, Dolly” en Nat “King” Cole se hit “Unforgettable”. Die cast sluit Deeno Abrahams, Ra­shaad Adams, Ruth Knight, Fuad Rich­ards, Jayson King, Dennis Maart en die Kaapse Jollers Band in. Die musical begin op Saterdag 7 September 19:30 by die Board­walk se Amphi­theatre. Die kaartjies kos R140 elk by Compu­tick­et of kan van 18:30 die aand by die deur gekoop word.