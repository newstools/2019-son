DIE gospelsanger Godfrey Williams het so pas sy debuut-CD, U Is die Antwoord, uitgereik. Die album is in Maart opgeneem by die We-More Productions in Parow. Op die album is 10 songs, waarvan ag deur Godfrey self geskryf is. Dis ’n mix van Afrikaanse en Engelse liedjies. Van die liedjies daarop is “Pa se Belofte”, “Heaven”, “Jy Is die Storm” en “Pa se Kind”. “Al die liedjies op die album praat met jou,” sê Godfrey. “Soos ‘Pa se Belofte’ byvoorbeeld. “Dis die belofte van ’n pa aan sy kind, en jy sal kry waarvoor jy vra as jy gehoorsaam is. Dis ook God se belofte aan ons. “Die titelsnit gaan daaroor dat wanneer ons deur beproewing gaan, is God die antwoord.” Genees Van die songs kan tans gehoor word op Radio Disa en CCFM. Godfrey is al van 2000 af in die gospelmusiek-bedryf. Hy het sy hart vir die Here gegee nadat hy van prostaatkanker genees is. Dié CD dra hy spesifiek op aan die Here omdat hy glo die Here is altyd die antwoord wanneer ’n mens deur beproewings gaan. Bestel die CD van Johannie Strauss by 082 071 2860 of van Godfrey by godfreyartist1@gmail.com Jy kan Godfrey ook email as jy hom wil bespreek.