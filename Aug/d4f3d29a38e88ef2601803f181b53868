DIE terugkeer van Curwin Bosch behoort die Sharks ’n hupstoot te gee vir môre se Curriebekerhalfeindstryd teen die Cheetahs in Bloemfontein. Die wedstryd skop 17:00 af. Die insluiting van die Springbok-losskakel is die enigste verandering wat Sean­ Everitt, die coach van die Sharks, aan sy span aangebring het. Nadat die Sharks in die derde ronde teen die Pumas vasgeval het, het die span van Durban ’n goeie peil gehandhaaf. Nadat hulle die Cheetahs geklop het, het hulle die Goue Leeus sowel as die Blou Bulle weg van die huis geklop. Die manier waarop die Cheetahs laas week teen die Westelike Provinsie terug­geveg het nadat hulle twee keer in die game met 21 agter was, het die karakter van die span gewys. Franco Smith is ’n uitgeslape breier wat sy span goed sal voorberei. Die battle tussen die uiters ervare skrumskakel Ruan­ Pienaar en sy talentvolle jong eweknie van die Sharks, Sanele Nohamba, behoort een van die groot hoogtepunte te wees. Uitstekend Die ander semi, tussen die Goue Leeus en Griekwas, skop 14:00 op Ellispark in Johannesburg af. Die nuus dat Brent Janse van Rensburg aan die einde van die seisoen as coach van Griekwas gaan uittree, kan dalk nog in die Poubloues guns werk. Janse van Rensburg het vanjaar uitstekend gevaar met die span van Kimberley. Onder Janse van Rensburg spog die Noord-Kapenaars vanjaar met oorwinnings oor die Westelike Provinsie, die Sharks en die Blou Bulle. Griekwas het die gesogte beker drie keer in hulle geskiedenis gewen: in 1899, 1911 en 1970. Hulle is nou ’n tree nader daaraan om die Currie Cup-eindstryd te haal. Teen die gemotiveerde Leeus sal dit nie maklik wees nie. SHARKS: Aphelele Fassi, Kobus van Wyk, Jeremy Ward, André Esterhuizen, Lwazi Mvovo, Curwin Bosch, Sanele­ Nohamba, Tera Mtembu, Jacques Vermeulen, Phepsi Buthelezi, Hyron Andrews, Ruben van Heerden, Coenie Oosthuizen, Kerron van Vuuren, Thomas du Toit. BANK: Dylan Richardson, Mzamo Majola, John-Hubert Meyer, Gideon Koegelenberg, Andi­sa Ntsila, Cameron Wright, Rhyno Smith, JP Pietersen. LIONS: Tyrone Green, Madosh Tambwe, Wandisile Simelane, Duncan Matthews, Stean Pienaar, Shaun Reynolds, Ross Cronjé (k), Hacjivah Dayimani, Cyle Brink, Marnus Schoeman, Marvin Orie, Ruben Schoeman, Jacobie Adriaanse, Pieter Jansen, Sti Si­thole. BANK: Jan-Henning Cam­pher, Dylan Smith, Johannes Jonker, Wilhelm van der Sluys, Len Massyn, Dillon Smit, Jan-Louis la Grange, Jamba Ulengo. GRIEKWAS: Anthony Volmink, Ederies Arendse, Michal Haznar, André Swarts, Eduan Keyter, George Whitehead (k), Christiaan Meyer, Zandré Jordaan, Sias Koen, Gideon­ van der Merwe, Victor Sekekete, Ian Groenewald, Ewald van der Westhuizen, AJ le Roux, Khwezi Mona. BANK: Wilmar Arnoldi, Mox Mxoli, Johan Momsen, Niell Jordaan, Chriswill September, Chris Smit, Bjorn Basson, Ruan Kramer.