DIE Inkatha Vryheidsparty het ‘n nuwe leier. Velenkosini Hlabisa is Saterdag as leier gekies en neem oor by Mangosuthu Buthelezi, wie vir meer as vier dekades leier van die party was. Die voormalige skoolhoof het in 1978 by die IVP aangesluit en was vir 24 jaar ‘n raadslid. Hy is tans ‘n lid van die KwaZulu-Natalse wetgewer waar hy ook sy party, wie die amptelike opposisie is, se leier is. Tot voor sy verkiesing was Hlabisa die IVP se sekretaris-generaal. Mzamo Buthelezi is as Hlabisa se adjunk gekies. Die party se nuwe sekretaris-generaal is Siphosethu Ngcobo met Albert Mncawango as adjunk. Muziwenkosi Gwala is as nasionale voorsitter met Thembeni Madlopha-Mthethwa verkies en Narend Singh as tesourier-generaal. 