HY SAL dit nie sommer sê nie, maar die afrigter Eddie Jones is beslis in die sewende hemel oor sy Engelse rugbyspan se rekord-sege. Die Rose het Ierland op Twickenham met 57-15 bloedneus geslaan. Dis Engeland se grootste sege oor die Iere nóg in toetse tussen dié lande. Engeland se kaptein, Owen Farrell, sê dié oorwinning is ook ’n eerste tree in die regte rigting voor die World Cup vanjaar in Japan. Jones was veral vol lof vir sy stewige senter Manu Tuilagi.