VERSKEIE gemeenskappe op die Kaapse Vlakte beplan ’n shutdown vir môre. Backyard dwellers van Kensington en Factreton, asook ander gebiede, gaan aan die shutdown deelneem. Hulle eis dat daar aan hulle griewe oor huise, grond, misdaad en jobs aandag gegee word. Volgens een van die inwoners van Factreton, net bekend as Nita, is behuising ’n groot probleem oral in die metropool. Nita sê: “Ons wil hê die RDP-huise en verlengde behuisingswaglys moet geskrap word. “Die grond moet vir die mense gegee word om te ontwikkel en hulle eie huise te bou. “Dan hoef hulle nie op ’n behuisingswaglys te sit tot die dag dat hulle doodgaan nie. “Dit sal ook die so­cial probleme en werkloosheid verminder.” Van die plekke wat aan die shutdown gaan deelneem, is Mamre, die Paarl, Ocean View, Parkwood en vele ander woongebiede op die Kaapse Vlakte. Die gemeenskappe is keelvol dat daar nie aan hulle eise aandag gegee word nie. Volgens Fadiel Adams, ’n inwoner van Mitchells Plain, gaan môre se betoging vreedsaam wees en alle paaie na die middestad gaan geblokkeer word. “Ons is nie gelukkig oor die trant van hoe huise beskikbaar gestel word vir die mense op die Kaapse Vlakte nie. Ordentlike “Jong mense kry huise, terwyl ons mense sedert die apartheidsjare op behuisingswaglyste is.” Past. Paul Phillips van Parkwood sê: “Behuising is ’n basiese reg en ons soek ordentlike huise,” sê hy. “Die regering speel politiek met ons wat belastingbetalers is. “Behuising is ’n basiese reg in die Constitution en die regering doen ons geen guns­te nie.”