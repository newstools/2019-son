ERNST Roets, waarnemende uitvoerende hoof van AfriForum, ontken dat hy die gelykheidshof se bevel verontagsaam het toe hy kort na die uitspraak 'n foto van die apartheidsvlag getwiet het. Die gelykheidshof het vroeër vandeesmaand beslis dat die swaai en uitstal van die ou landsvlag neerkom op haatspraak. Die Nelson Mandela-stigting en die Menseregtekomissie het die saak voor die hof gebring. “Het ek nou haatspraak gepleeg,” het Roets by sy twiet van die ou vlag gevra, kort na die uitspraak gesê. Die Nelson Mandela-stigting het daarna 'n dringende aansoek by die hof ingedien om Roets vir minagting van die hof aan te kla. Luzuko Koti, woordvoerder van die stigting, het aan News24 gesê hulle het hofstukke ingedien en gevra dat die saak op 3 September angehoor word.