JULIUS Malema is toe nie so gewild onder Suid-Afrikaners soos ’n mens sou dink nie. Die jongste navorsing wys daar is ’n groeiende ontevredenheid met Suid-Afrika se politici. Dit dui op ’n daling sedert die algemene verkiesing in Mei. Die South African Citizens Survey (Sacs), wat deur die navorsingsonderneming Citizen Surveys gedoen is, het die inligting bekend gemaak. Inligting toon dat die EFF-leier, Malema, nou minder likes het onder Suid-Afrikaners as wat die gewese president Jacob Zuma gehad het. Malema se gewildheid het die afgelope nege maande gedaal van 30% tot 25%. Dit plaas Malema 1% laer in gewildheid as dié van die voormalige president Zuma, met ’n rat­ing van 26%. Ongedeerd DA-leier, Mmusi Maimane, het die afgelope twee kwartale steady gebly met 28%. Pres. Cyril Ramaphosa het die hoogste rating van 62% in die laaste kwartaal. Citizen Surveys sê Ramaphosa se ratings dui aan dat hy “grotendeels ongedeerd gekom het uit die Eskom-krisis in Maart en ná die nasionale en provinsiale verkiesing op 8 Mei”. Die prez is dus veel gewilder as die rooi barette se president, wat elke geleentheid gebruik om aandag te trek.