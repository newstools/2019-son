DIS nie net Najwa Dirk se seun, Sulaiman Effendi, en sy tjommies wat met leeuwelpies spog nie. Daar is ook verskeie ander sulke verskrikte diere wat die wêreld buite hulle plek van veiligheid moet trotseer. Loren Pavitt, ’n woordvoerder van die conservation group Cape­Nature, bevestig verskeie kriminele onder­soeke wat met leeu­welpies verband hou, is op die oomblik aan die gang. “Daar word vermoed in die groter Kaapstad-omgewing is nog onwettige invoer en vervoer van, handel in en besit van die eksotiese diere.” Intussen het Effendi en sy medebeskuldigdes, Shurud Jacobs en Moegamat Rayaan Simons, Woensdag die eerste keer in die Wynberg-landdroshof verskyn. Bekom Jacobs en Simons is albei op borgtog van R5 000 vrygelaat, terwyl Effendi ’n bedrag van R10 000 moes hoes. Son het gister die Marakele Animal Sanctuary in Thabazimbi in die Limpopo-provinsie gebel om by hulle oor leeus inligting te kry. ’n Werker verduidelik die leeus kan uit verskillende oorde bekom word. Volgens die werker word al hulle diere ge­monitor. Hulle kan dus bevestig almal is veilig en op hulle regte plek. Intussen het dit ook aan die lig gekom die leeuwelpie is nie gesteel nie. Die leeutjie is verkoop deur die oorspronklike eienaar, wat na bewering sy privaat wildreservaat gesluit het. Die saak is uitgestel tot 27 November.