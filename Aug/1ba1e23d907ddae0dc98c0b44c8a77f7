“ONS is geroep om die Here te loof en prys.” Só sê Ricardo Humphries. Hy is die organiseerder van Created to Worship. Dié show vind môre 18:30 in die Gereformeerde Ou Apostoliese Kerk in Kraaifontein plaas. Die gaskunstenaars is Didi Jooste, Jean Carlo, die worship team van die Gereformeerde Ou Apostoliese Kerk Kraai­fontein, Melizaan Cloete, Deirdre Anthony, Bradley Jakes, Janice de Lilly en Grant Daniels. Humphries glo wanneer in eenheid aanbid word, sal God sy seën uitstort. Oorgawe Hy sê: “Ons gemeenskap is in pyn. Deur lof en aanbidding kan ons vestings neerwerp en genesing kan plaasvind.” Jooste sê: “Ek gaan die Here met volle oorgawe loof en prys. Ek is opgewonde, want die Here gaan groot dinge doen. “Die optrede gaan spesiaal wees, want vir die eerste keer sal ek saam met Ray Basson op tromme en Bradley Jakes op kitaar optree.” So, kry julle gereed vir ’n aand van inspirasie deur aanbiddingsmusiek. Daar sal ook ’n trekking wees waarin iemand ’n sonbril ter waarde van R2 500. kan wen. Kaartjies kos R50 elk. Vir info, bel Humphries by 082 908 2229.