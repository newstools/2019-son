DIE Wes-Kaapse ANC se interim provinsiale komitee (IPK), wat die provinsiale taakspan vervang, is Donderdag amptelik bekendgestel. Ace Magashule, die ANC se sekretaris-generaal, het aangekondig dat Lerumo Kalako die sameroeper is van die IPK wat uit 30 lede bestaan. Son het vroeër berig die Wes-Kaapse ANC se provin­siale uitvoerende komitee (PUK) is ’n paar weke gelede ontbind. Dít het gevolg nadat die PUK versuim het om ’n verkiesingskonferensie te hou nadat sy termyn verstryk het. Die IPK moet nou die provinsie tot die volgende verkiesingskonferensie lei. Die Stellenbosch-raadslid Ronalda Nalumango is as koördineerder aangewys. Kalako sê hul eerste taak gaan wees om bymekaar te kom om die subkomitees saam te stel en 'n werksprogram op te trek. "Die program is om seker te maak ons vermeerder die aantal takke, versterk die streke en kyk ernstig na regeringskwessies," sê Kalako. Die IPK, wat die provinsiale uitvoerende komitee vervang, is: Lerumo Kalako, Coordinator Ronalda Nalumango, Matilda Bains, Rachel Windvogel, Ayanda Bans, Zoleka Swakamisa, Thandi Makasi, Maurencia Gillion, Richard Dyanyi, Faiez Jacobs, Unathi Tshotwana, Nomi Nkondlo, Nonceba Mhlauli, Cameron Dugmore, Nondumiso Sono, Zou Kota, Lynne Brown, Hishaam Mohammed, Nondomisa Magopeni, James Ngculu, Anwar Dramat, Malvern du Bruyn, Andile Lili, Valerie Phunguphungu, Songezo Mjongile, Shaun Byneveldt, Sfiso Mtsweni, Khaya Magaxa, Ebrahim Rasool, Mimmie Manata.