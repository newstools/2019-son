DIE drie WP-streekligas – Northern, City en Southern – het verlede naweek klaar gemaak. Die Top 9-kompetisie skop nou af en nege spanne sal dinge uitspook vir ’n plek in die topdrie. Dit sal promosie tot Superliga C in 2020 verseker. Northerns, Blakes, Rivas, Masi, Violets, Hamediehs, Albions, CPUT en Peninsula het almal die cut gemaak. Hierdie spanne gaan een ronde van ag wedstryde teen mekaar speel om die topdrie te bepaal. In sy eerste stryd verwelkom die onoorwonne Nor­therns Rivas op Avonwood Park. Die besoekers sal moet uithaal en wys as hulle hul veldtog goed wil afskop. Northerns is nie ’n push­over nie. Tuis is hy nóg moeiliker om te klop. Benut Die Varsity Shield-kam­pioen, CPUT, se Superliga-aspirasies skop met ’n wegwedstryd teen Masi af. Masi, wat verlede jaar vierde in die Top 9 klaargemaak het, sal sy kanse om promosie te verseker goed wil benut. Dié klub is eers in 2011 amptelik in die WP-ligas verwelkom. Ricky Petersen, hoofafrigter van CPUT, glo sy span het alles wat benodig word om promosie te verseker. CPUT moes dwarsdeur die studente se eksamen speel terwyl sy universiteit-eweknieë (Maties, UCT en die UWK) ’n break van die liga gekry het. “Ja, die shift van Varsity Shield na zonal leagues was maar moeilik, maar ons het vinnig aangepas,” het Petersen aan Son gesê. “Hierdie Top 9-kompetisie sal elke week as ’n crucial game benader word en ons sal niemand onderskat nie.” Violets en Hamediehs, wat hope ervaring het, sal in tough wedstryde op daai ervaring staatmaak. Die twee se eerste wedstryde is onderskeidelik teen Peninsula en Albions. Daar is ’n paar nuwe spanne onder die Top 9. Blakes, Albions en Peninsula gaan hard moet werk om die topdrie te haal. Benut Blakes, van Cloetesville, word deur die voormalige Springbok Wayne­ Julies afgerig. Hy sal sy kanse goed ag ná sy uitstekende seisoen. Blakes het die Nor­thern-liga gewen en net een wedstryd verloor.