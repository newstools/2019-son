NÓG ’n poging het misluk om van Mongameli Bobani, die Baaise mayor, ontslae te raak. Dít nadat van die raadslede wat propvol steun was vir ’n mosie van wantroue in Bobani nie by die raadsvergadering opgedaag het nie. Daarna was die verteenwoordiger wat Xolile Nqatha, LUR vir samewerkende regering (Cogta), beloof het sou kom, ook ’n no-show. Die vergadering moes toe verdaag word aangesien ’n kworum nie bereik is nie. Daar was bet 59 uit die 120 raadslede teenwoordig. Vir ’n kworum is 61 raadslede nodig. Ses ANC-raadslede – Andile Lungisa, Andile Mfunda, Morgan Tshaka, Becinga Mbuqu, Xola Tyali en Mzuvukile Boti – en die Patriotic Alliance se Marlon Daniels het die petisie ten gunste van ’n spesiale raadsvergadering onderteken om die mosie van wantroue in Bobani ter tafel te lê. Mfunda en Tshaka het daarna beweer hulle is getrick om die petisie te onderteken. Hulle het beweer hulle het geglo hulle teken vir diensleweringskwessies. Nie een van dié sewe was gister op die vergadering nie. Die drie wantrouemosies wat op gister se vergadering bespreek moes word, is gerig teen die speaker, die hoofsweep en die mayor. Die DA-raadslid Athol Trollip sê: “Die UDM se verteenwoordiger in die wetgewer in Bhisho is ten gunste daarvan dat die stad onder administrasie geplaas word. Ons stad is baie na aan underground.” Lance Grootboom, ACDP-raadslid, moan ook: “Die stad is vuil en daar is geen verbetering nie. “Bobani het onlangs victory geclaim oor iets wat in 2017 gebeur het toe ons in beheer was. “Verder het ons ál die geld tot ons beskikking bestee en die tesourie het selfs vir ons nóg gegee. “Die huidige regering kon nie eens R200 miljoen bestee nie – en dít met dieselfde beamptes saam met wie ons gewerk het. Dit wys net hoe onbevoeg hulle is. “Nou wil hulle hê ons moet ’n R700 miljoen se loan funding goedkeur. Hoekom moet ons ’n mayor steun wat nie die mense van die Metro kan dien nie?” Oor die mosie van wantroue sê Siyasanga Sijadu, Cope-raadslid, toe sy hoor daar is ANC-handtekeninge op die petisie vir die mosie teen Bobani, het sy geglo­ dit was die begin van goeie dinge wat gaan gebeur. Maar toe daag dié raadslede nie Vrydag op nie. “Ons het al gesien hoe Bobani raadslede se lewe in gevaar stel. Hy moet gaan. “Sy tyd is op. Ons het hom nou ’n jaar kans gegee en dit is tyd vir ’n nuwe mayor.” Intussen is dit nog onduidelik wat van Nqatha se verteenwoordiger geword het. Nqaba Bhanga, DA-leier in die Oos-Kaap, het Nqatha vroeër dié week gevra dat ’n verteenwoordiger van Cogta op die vergadering sou waarneem in die afwesigheid van die waarnemende stadsbestuurder, Anele Qaba. Bhanga het in sy brief geskryf hulle soek net dieselfde hulp van Cogta as wat die huidige koalisieregering gekry het toe hy op 27 Augustus laas jaar van Trollip as mayor ontslae geraak het. Nqatha het in ’n brief aan Bhanga geskryf ’n verteenwoordiger sou die vergadering bywoon. Trollip het gister bevestig die mosies sal wel op die volgende raadsvergadering in September bespreek word.