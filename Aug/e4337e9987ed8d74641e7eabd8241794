BEAMPTES van die Breede­rivier-honde-eenheid en die Worcester-polisie het Woensdag douvoordag ’n verdagte (31) in ’n raid op ’n huis in Zwelenthemba, Worcester, aangekeer. Die polisie het ’n huis in Kholo-straat deursoek. Daar het hulle op 98 g tik, 57 g van ’n stof wat soos kokaïen lyk en 306 g van nog ’n onbekende dwelmmiddel afgekom. Dis alles gekonfiskeer. Die verdagte – ’n buitelandse burger – is gearresteer. Kapt. FC van Wyk, polisiewoordvoerder, sê dié persoon sal binnekort in die Worcester-landdroshof verskyn op klagte van die besit van en handel in onwettige middels.