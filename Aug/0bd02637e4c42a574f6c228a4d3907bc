GOEIE samewerking tussen die Valke in die Wes-Kaap, misdaadintelligensie en die departement van landbou, bosbou en visserye het tot die arres van twee buitelanders met perlemoen gelei. Volgens kapt. FC van Wyk, ’n polisiewoordvoerder, is die twee mans Dinsdag in Hermanus gearresteer. Afgekom “Lede het ’n huis op die hoek van Hoofweg en Bergsigstraat in Proteapark, Hermanus, deursoek. “Hulle het op toerusting afgekom wat perlemoen droogmaak, droë perlemoen en emmers vol skoongemaakte perlemoen. “Die droë perlemoen se gewig was 526,1 kg en die nat perlemoen 644 kg.” Volgens Van Wyk is die waarde van die perlemoen omtrent R3 944 327. Albei verdagtes sal binnekort in die landdroshof in Hermanus verskyn.