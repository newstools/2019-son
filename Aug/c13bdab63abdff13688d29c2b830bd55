STUART Baxter het Vrydag as Bafana Bafana se hoofafrigter bedank. Baxter is in Mei 2017 aangestel en 'n vyf jaar kontrak tot Junie 2022 gegee, met die mandaat om die nasionale sokkerspan tot die 2022 wêreldbekersokkertoernooi in Qatar te lei. Sport24 berig Russel Paul, hoofbestuurder van Safa, het bevestig dat Baxter met onmiddelike effek die tuig neerlê. Baxter, op sy beurt, sê: "Iemand moet voortgaan met hierdie projek en daarom bedank ek as Bafana Bafana se hoofbreier. "Dit was my persoonlike besluit." "Ek voel ek kan nie met die vereiste professionalism en passie as voorheen werk nie, en om te deal met die talle issues betrokke met hierdie program. "Ek het in die verlede nie vinger gewys nie en sal nou ook nie, en selfs al sou dit beter wees vir my om ander te blameer het ek probeer om te erken wat ek kon doen aan die situasie en om 'n vlak van integriteit te behou." Volgens Sport24 het SAFA voorheen bevestig dat Baxter nie 'n vorderingsverslag oor die Afrika skouspel ingehandig het nie, maar na Swede op vakansie gegaan het. Die 65-jarige het volgens berigte ook 'n swak rekord as breier, met 'n wen ratio van 38% van die 21 wedstryde waarvan hy die afrigter was. Na die skok 1-0 wen teen Egipte in die 2019 AFCON het talle gevoel Baxter het sy bas gered, omdat hy voordat onder geweldige kritiek deurgeloop het. Met hul terugkeer het Baxter op 'n perskonferensie amper sover gegaan om die SAFA-topbestuur te dare om hom te fire. "Ek het nie 'n problem om die werk te los nie. Moenie my confuse met 'n afrigter wie desperaat is vir 'n werk nie," het Baxter toe gesê. "Ek is nie 'n desperate coach wie sê, moenie my afdank nie." 