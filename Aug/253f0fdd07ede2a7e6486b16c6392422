DIE Southern Kings se eerste opwarimgswedstryd teen Georgie in die Mikheil Meshki-stadion in Tbilisi het nie goed verloop nie. Georgie het teruggeveg en in die laaste 10 minute en is 'n strafdrie toegeken en het 'n drie daarna gaan druk om die Kings met 24-20 te klop. Die Kings moet hulleself skop want hulle het goed begin met 'n strafskop deur die losskakel Demetri Catrakilis. Dis vier minute later gevolg deur 'n drie deur die senter Sbura Sithole. Dinge het goed gelyk vir die Kings, maar Georgie se voorspelers het goed teruggeveg om te verseker die span kry balbesit. Georgie se vleuel Giorgi Aptsiavri het sy span se eerste punte aangteken, maar tog het dinge goed gelyk vir die Kings. Dit veral toe die Kings-vleuel Christian Ambadiang in die 22ste minuut sy span se voorsprong met 'n drie verrek het. Die drie was ook verdoel om die Kings 'n 17-5 voorsprong te gee. 17-5 was ook die rustyd telling, so hoe die Kings van hier verloor het is baie kommer wekkend. Met nog 'n strafdoel wat die telling na 20-5 geneem het en 15 minute oor moes die Kings die wedstryd wen, maar Georgie se krag onder die voorspelers het deurgekom. Die stut Giorgi Melikidze het hul tweede drie in die 67ste minuut anngeteken en dit het Georgie hoop gegee. Kort daarna het hulle hul strafdrie aangeteken en toe het Shalva Sutiashvili die wen drie met drie minute oor gaan druk. Die Kings gaan nou die volgende twee wedstryde teen Namibie op 31 Augustus in die Hage Geingob-stadion in Windhoek en 7 September in Walvisbaai speel. 