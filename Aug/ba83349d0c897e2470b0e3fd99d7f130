ZAMBIË se hoë kommissaris in Suid-Afrika het eienaars van trokbesigheide gewaarsku om die land op 2 September te vermy. Dit kom nadat daar met geweld gedreig is. Naomi Nyawali sê hulle het inligting ontvang van 'n paar Zambiese trokbestuurders wat gedreig is. "Volgens inligting wat ontvang is, was sommige Zambiese trokbestuurders fisies aangeval en gedreig deur Suid-Afrikaners wat veg vir beter voordele," sê Nyawali. Daar word reeds op sosiale media gepraat van 'n landswye staking vanaf 2 September. Daar word ook bygesê geen buitelandse trokbestuurders sal binne die land se grense toegelaat word. Nyawali vra Zambiese trokbestuurders om hul trokke te parkeer om verlies van lewens te voorkom. - OFM News