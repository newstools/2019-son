DIE moord op Eric Wiese, voormalige finansiële hoof van Naspers, was grusaam. Só het regter Taswell Papier van die Kaapse hooggeregshof gister die moord op die 80-jarige Wiese beskryf. Papier het Nomfundo Mtshawu en haar boyfriend, Vuyolwethu Mgemane, gister gevonnis. Hulle is in Mei skuldig bevind aan die moord op Wiese, asook huisbraak met die doel om te steel, en roof met verswarende omstandighede. Wiese is op 4 Augustus 2017 in sy huis in Higgovale, Kaapstad, vermoor. Hy is erg aangerand en verwurg. Mtshawu het in ’n verklaring gesê sy was nie teenwoordig toe haar boyfriend Wiese vermoor het nie. Haar storie was sy was besig om die huis te ransack. Papier het Mtshawu tot 25 jaar tronkstraf gevonnis vir die moord en 10 jaar vir huisbraak met die doel om te steel en roof met verswarende omstandighede. Mgemane was uit op parool ten tyde van die moord. Hy is tot lewenslange tronkstraf gevonnis vir die moord. Kop Hy is ook tot 15 jaar gevonnis vir huisbraak met die doel om te steel en roof met verswarende omstandig­hede. Papier het in vonnisoplegging gesê Mgemane het drie vorige convictions vir huisbraak, diefstal en roof. Mgemane het sy voorkop teen die beskuldigdebank gekap toe hy hoor hy het life gekry. Hy het sy kop toe opgelig, dit geskud en sy hande bymekaar gehou. Mtshawu, wat die ma van sy twee kinders is, het net voor haar uitgekyk en haar hande gevryf. Hulle vonnisse sal gelyk­lopend uitgedien word. Wiese se weduwee, Sannie, het gister ná vonnisoplegging gesê: “Ek voel die regter het vir ons die beste gegee wat die Suid-Afrikaanse wet hom toelaat en daarvoor is ons baie, baie dankbaar. “Geregtigheid sou die doodstraf gewees het, maar ons is dankbaar.” Sannie het verder gesê sy hoop dit is nou die einde van dié hoofstuk. Sy het bygevoeg dit was ’n lang pad en hulle kyk net vorentoe. “Mense moet hom (Eric) onthou vir die mens wat hy was – regverdig, ’n liefdevolle man wat ’n oor gehad het vir almal. “Hy was buite niemand se bereik nie,” het Sannie gesê. 