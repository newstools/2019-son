HOE klassiek is die denim dungaree? Of dit nou baggy is of styf sit! Dis tydloos en het al in en uit die mode gegaan, maar is altyd iewers op die horison. As jy een in die kas het, kan jy verseker wees dis nou een item wat nooit uit die mode sal gaan nie. Jy kan hom ook deur ál die seisoene dra. Die styl was baie populêr in die 1990’s. Jy kan kies net hoe jy dit wil dra. Hier is ’n kykie hoe die immer­gewilde dungaree gedra word om elke keer gatskop cool te vertoon.