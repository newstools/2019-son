HULLE is klein maar getrain en word deur sukses gedryf. Dis wat FC Kapstadt se o. 9-span verpersoonlik. Die span het die titel in sy eerste toernooi van dié seisoen in Camps Bay net-net misgeloop. Die span moes tevrede wees met die naaswenner-posisie. Dit is alles dié naweek in Bothasig reggestel toe hy die o. 9-afdeling in Bothasig se jeugtoernooi gewen het. Kapstadt het Saxon Rovers met 1-0 in die eindstryd geklop. Amaan Mohamed het die wendoel vir die klub van Zaid Omar, president, aangeteken. Volgens die span se mede-afrigter, Zain Jones, is hulle nou gefokus op die volgende kompetisie. “Daar is nog die Cubs-toernooi en ons eie toernooi wat kom en ons is net so gretig om nog sukses te behaal,” het Jones uitgewys.