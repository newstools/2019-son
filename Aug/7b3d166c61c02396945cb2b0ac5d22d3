DIE verpleegster wat ’n vrou hondestront laat eet het, sit in die tjoekie. Elizabeth “Mienie” Wil­liams, wat by die Tygerberg Hospitaal werk, is Vrydag­oggend in hegtenis geneem. Sy het dieselfde dag in die hof verskyn. Williams bly in aanhouding tot haar volgende hofverskyning vir haar borgtog-aansoek, het sers. Noloyiso Rwexana van die polisie bevestig. Klagte van aanranding, intimidasie en crimen injuria staar haar in die gesig. Dít kom nadat Ivodene “Dienkie” van Niekerk (28) gedwing is om hondestront te eet nadat dié na bewering met Williams se berk gejol het. Die cops soek nog na ene Portia, wat Van Niekerk na verneem word onder valse voorwendsels van die huis weggelok het. Tikkop Die departement van gesondheid ondersoek ook die voorval. Die verpleegster se kop kan rol as sy skuldig bevind word. Intussen het Van Niekerk net verdwyn. Volgens haar ouma Sally van Niekerk is sy ’n tikkop en was sy dae laas by die huis. Die ouma sê: “Sy bly op die pad en kom nie huis toe nie. “Sy tik en is baie stout. Sy gee my slaaplose nagte. Ek’t haar nie so grootgemaak nie.” Van Niekerk is verlede week ook herhaaldelik aangerand. Sy is selfs gedwing om ’n aborsiepil te drink. Haar bloed is ook getrek om te kyk of sy HIV-positief is. ’n Video clip van die voorval het soos ’n veldbrand online versprei.