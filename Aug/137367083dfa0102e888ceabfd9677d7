DIE omstrede Black First Land First het Suid-Afrikaners gevra om by te dra tot die openbare beskerm, Busisiwe Mkhwebane, se regskostes. Volgens die party, wat Vrouedag aan haar opgedra het, speel Mkhwebane 'n leidende rol om die kwesbares teen die magtiges te beskerm. "Swart vroue was nog altyd op die voorgrond van die struggle vir die bevryding van ons mense. Hul bydrae kry weens patriargie egter nooit erkenning nie. "Die openbare beskermer is onder skoot oor haar dapperheid om vir die waarheid te veg teen die mees magtigste verteenwoordigers van die kapitalistiese patriargale koloniese enklawe wat ons Suid-Afrika noem." Die party sê verder Suid-Afrikaners moenie met die openbare beskermer doen wat die samelewing aan Winnie Madikizela-Mandela gedoen het nie. Die hooggeregshof in Pretoria het Donderdag 'n interdik aan pres. Cyril Ramaphosa toegestaan. Hy hoef nou eers herstellende aksie teen die minister van openbare ondernemings, Pravin Gordhan, te neem nadat 'n hof sy aansoek hersien het. Die herstellende aksie hou verband met die vroeë uitbetaling van Ivan Pillay, voormalige senior amptenaar van die Suid-Afrikaanse Inkomstediens,se pensioen. - The Citizen