’N BULSTRYD wag tussen die sokkerspanne van die hoër­skole Beacon Hill en Cloetesville van Stellenbosch. Die twee spanne kruis vandag swaarde in die MRP Foundation se skoleliga-kompetisie. Daarby behoort die Rocklands-sportterrein in Mitchells Plain ’n miernes van bedrywigheid te wees. Toeskouers kan dus gereed maak vir opwindende vermaak. Wilbur Beukes (afrigter) se Beacon Hill-span het Saterdag met 2-1 ’n pragtige sege oor Aloe gehad. Sodoende het hy gesorg dat hy nou die voorloper is. Portland het teen Oval North met 1-2 vasgeval. Beacon Hill het in 2016 die kampioenskap ver­ower. Hy is vol selfvertroue en vasbeslote om die sokkerkroon weer te wen. Beukes se span het ná 8 wedstryde 19 ligapunte. Portland en Cloetesville het elk 17 punte. Dié spanne is in onderskeidelik die tweede en derde plek.