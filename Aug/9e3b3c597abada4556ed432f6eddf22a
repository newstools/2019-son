NEGE mense is Vrydagoggend beseer in 'n ongeluk tussen 'n motor en bakkie op die R304 in Klipheuwel. Met ER24 paramedics se aankoms op die toneel om 07:15 het hulle die bakkie en motor in een baan op die pad gevind. Die bestuurder van die motor en die agt mense van die bakkie het ligte tot matige beserings opgedoen. Russel Meiring, woordvoerder van ER24, sê die pasiënte is vir hul beserings behandel en daarna na nabygeleë hospitale vervoer. Plaaslike owerhede was op die toneel vir verdere ondersoek. - ER24