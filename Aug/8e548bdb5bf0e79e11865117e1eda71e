TWEE mob justice-voorvalle binne twee dae. In die jongste voorval, op Dinsdag 30 Julie, is die 29-jarige Mandla Charles­ Hashe vermoor deur ’n groep mense in New Brighton. Volgens kapt. André Beetge, ’n polisie-woordvoerder, het die voorval op die hoek van Mbilini-weg en Sidindistraat gebeur. “By die polisie se aankoms omstreeks 10:00 is ’n groep persone gevind wat om die brandende lyk van ’n man staan. Niemand “Hulle het polisielede probeer weghou van die lyk af, maar die polisie het dit reggekry om deur die crowd te breek en die misdaad­toneel af te baken.” Niemand op die toneel was bereid om te sê wie hom doodgemaak het nie. Hashe is gevind met kop- en lyfbeserings en sy lyf is gebrand met tyres. ’n Moorddossier is by die New Brighton-polisiestasie aangelê. Son het vroeër dié week berig Sinethemba Gwatya (23) is Maandag in Stofilestraat in New Brighton deur ’n groep persone vermoor. “Omstreeks 12:20 is die polisie in kennis gestel van ’n mob justice-moord. “By hulle aankoms het hulle ’n groep persone gesien wat om die lyk staan.” Langs Gwatya se lyk het ’n gebrande toygun en klippe gelê. Hy het kop- en lyfbeserings opgedoen. Weereens was niemand bereid om aan die polisie te sê wie hom doodgemaak het nie. “Daar is beweer dat die slagoffer persone beroof het in die area voordat hy doodgemaak is deur ’n groep persone van die gemeenskap,” voeg Beetge by. ’n Moorddossier is aangelê by die New Brighton-polisiestasie. Nader ondersoek word gedoen na die bewerings. “Albei die oorledenes het beserings aan hulle bolyf opgedoen en tyres is gebruik om hulle mee te brand. Waarsku “By al twee tonele was niemand bereid om saam met die polisie te werk deur te sê wie hulle doodgemaak het nie.” Die oorsaak van dié aanvalle word ook ondersoek. Die polisie waarsku oortreders om nie die reg in hulle eie hande te neem nie. “Ons veroordeel gewelddadige en onwettige gedrag ten sterkste en moedig die gemeenskap aan om saam te staan en dié onwettige aksies te staak,” sê die Oos-Kaapse polisiekommissaris, lt.genl. Liziwe Ntshinga. “Niemand het die reg om die wet in eie hande te neem nie en onder geen omstandighede sal ons toelaat dat dit gebeur nie. “Dié wat verantwoordelik is vir die moorde sal ge­arresteer word en voor die hof verskyn,” voeg sy by.