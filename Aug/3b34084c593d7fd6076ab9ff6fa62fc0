DIE polisie ondersoek steeds die drie verdagtes wat verlede week met ’n leeuwelpie gevang is. Simba die leeuwelpie het nuus gemaak toe ’n video van hom in die sosiale media viral gegaan het. Daarna het ander video’s hulle verskyning gemaak waarin die leeutjie gevoer word. Daar was een waar daar met hom gespeel word en nog een waar hulle gat maak van die leeu deur die Lion King soundtrack te speel. Die arrestasie van die drie verdagtes (almal tussen 28 en 30 jaar oud) het in Athlone plaasgevind. Dit is waar die leeuwelpie ook gevind is. Seun Son het gister berig dat Najwa Petersen se seun, Sulaiman Effendi, ook ’n paar keer in die video’s verskyn het en heel doenig en danig met die leeu was. Daar is ook ’n foto wat rondgaan waarin Effendi met die leeuwelpie staan. Arme Simba moes intussen ook deur die Kaapse memes leeuloop.