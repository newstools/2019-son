VIER mense is dood en 'n kind is in 'n kritieke toestand ná 'n kop-aan-kop botsing tussen 'n trok en motor op die N11 buite Ermelo in Mpumalanga. Russel Meiring, 'n woordvoerder van ER24, sê die wrak van die motor het Dinsdag in die middel van die pad gestaan met die trok langsaan toe paramedici op die toneel kom. Meiring sê paramedici het by nadere ondersoek gesien 'n vrou is in die motor vasgekeer terwyl die man en drie kinders naby die motor gelê het. Hy sê die man, vrou en twee kinders het ernstige beserings opgedoen.   