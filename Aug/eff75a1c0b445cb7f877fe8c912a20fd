WOENSDAG het lede van die Wes-Kaapse blitspatrollie binne die eerste ses uur van hulle skof ag gehijackte en gesteelde karre opgespoor. Kapt. FC van Wyk, polisiewoordvoerder, sê daar is op ses van die voertuie beslag gelê en twee is aan die eienaars teruggegee omdat hulle nie klagte wou lê nie. Die voertuie wat teruggevind is, sluit in twee Toyota Quantums, ’n Nissan Tiida, Toyota Avanza, Ford Ranger, Toyota Hilux, Nissan Almera en Nissan Sentra. Van Wyk sê saam met die Nissan Tiida is ’n 29-jarige verdagte gearresteer. Hy word by die Maitland-polisiestasie aangehou.