OUDTSHOORN. – ’n Man van Welbedacht wat ’n meisie (12) verkrag het, is in die streekhof hier vir 18 jaar tronk toe gestuur. Ryan Wagenaar (28) is ook skuldig bevind aan poging om ’n seksmisdryf te pleeg en die vertoon van pornografie aan ’n minderjarige. Hy het lewenslange tronkstraf vrygespring omdat die hof bevind het daar is wel dwingende en wesenlike omstandighede om daarvan af te wyk. Verwerp Wagenaar was ná sy skuldigbevinding erg omgekrap. Hy is vir sy gedrag in die hof ook ses maande tronkstraf opgelê vir min­agting van die hof. Hy het die dade met die meisie in 2016 gepleeg. Streeklanddros Daniel Boks het sy getuienis as leuenagtig en vals verwerp. Wagenaar is gesamentlik 15 jaar opgelê vir verkragting en poging om ’n seks misdryf te pleeg en drie jaar op die klag van pornografie.