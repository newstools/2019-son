BRASILIË se pres. Jair Bolsonaro het Donderdag ’n dekreet uitgevaardig vir ’n tydelike verbod op die afbrand van bosse om grond vir boere geskik te maak. Dis gemik teen die bosbrande in die Amasone. Brasiliaanse media berig dis onseker of dié tydelike verbod enige nut het. Volgens deskundiges is die meeste grondontginning buitendien onwettig, maar die owerhede tree laks daarteen op. Bolsonaro het sy weermag laas week per dekreet na die Amasone gestuur. Dié moet tot 24 September help om brande te bestry en voorkom. Dit volg ná internasionale kritiek op sy beleid vir die beskerming van de reënwoude. – NU.nl