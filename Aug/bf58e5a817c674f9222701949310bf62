NEE kyk, 2019 was Cassie se jaar! Dinge het net baie beter vir die 33-jarige Casandra Ventura gegaan toe sy en Sean “P. Diddy” Combs se paadjies ná 10 jaar se dating geskei het. Sy is nou ’n gloeiende swanger vrou met ’n gelukkige hart. Cassie het Maandag op haar verjaardag ’n sexy foto op Instagram gelaai waar sy haar boepie aan 6,4 miljoen followers afgeshow het. Sy het nie ’n draad klere op die foto aan nie en haar lang swart hare hang strategies oor haar borste. Aangekondig En dit was nie ál nie. Die verwagtende mammie se verjaardagweek het net nóg beter geraak. Haar berk, die fitness-foendie Alex Fine (26), het op sy knieë gegaan en haar die ja-woord gevra. Die “Me & U”-sangeres en haar berk het Dinsdag aangekondig dat hulle nou ’n verloofde paartjie is. Cassie het ’n video op Instagram gelaai van die intieme oomblik toe mr. Fine haar vra om sy mev. Fine te wees. Alex het sy familie nader gehark en ’n pragtige proposal met ’n cowboy-tema gedoen. Cassie en Alex lyk doodgelukkig en asof hulle vir mekaar gemaak is. P. Diddy, is alles oukei by die huis?