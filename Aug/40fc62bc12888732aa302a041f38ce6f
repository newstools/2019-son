BENNI McCarthy, afrigter van Cape Town City, beter sy beginspan en kombinasies vir Kaizer Chiefs spot on kry. Dié spanne pak mekaar vandag 19:30 op Nuweland in ’n wedstryd in die Premiersokkerliga. City is tans sesde met vyf punte terwyl Chiefs die pas aangee met sewe punte ná drie wedstryde. Bestendig Dit beteken nie die Soweto-reus is enigsins onkeerbaar of selfs dat hy goeie sokker speel nie. McCarthy het voor die seisoen gesê hy wil bestendiger wees met sy spankeuses, maar hy het allesbehalwe dit gedoen. Natuurlik het beserings hom genoop om met sy kombinasies te juggle. Maar dis McCarthy se chopping en changing met opsies en kombinasies in die midfield en op die aanval wat tot City se ondergang lei. Spelers soos Abbubaker Mobara, Mpho Makola, Thato Mokeke en Zukile Kewuti is almal reeds as opsies en kombinasies gebruik. Dit wil voorkom asof McCarthy steeds nie 100% seker is wie sy eerstekeuse-kombinasies is nie. Terselfdertyd blyk dit dat McCarthy almal gelukkig wil hou deur hulle speelkans te gee. Ongelukkig versteur dit die ritme en momentum. Hopelik kry McCarthy dit vandag spot on, want dis ’n tuiswedstryd en City sal volpunte moet jag.