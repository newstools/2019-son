SPEURDERS in Alice soek dringend na ’n man wat na verneem word ’n sleutelrol kan speel in die oplossing van ’n saak wat op die oomblik ondersoek word. Kapt. Khaya Tonjeni, ’n polisiewoordvoerder, sê die 37-jarige Ali Abbasi is oorspronklik van Malawi. Die polisie is in besit van Abbasi se paspoort. Enige een met inligting oor waar Abbasi hom bevind, word versoek om die ondersoekbeamptes, sers. Siphelo Poyo by 082 301 8351 of sers. Dalu­xolo Xhela by 082 565 4272, te bel. Tonjeni het bygevoeg dat die polisie alle inligting wat verskaf word, vertroulik sal hanteer. Tonjeni kon gister nie nader inligting verskaf oor die saak waarmee Abbasi die polisie kan help nie.