’N SPAANSE vrou het die tweede buitelander in ’n week geword wat by Kenia se internasionale lughawe gearresteer is omdat sy ’n ivoor bangle gedra het. Kenia se natuur-owerheid bevestig Maria Pich-Aguilera (50) is Sondagaand by die Jomo Kenyatta Internasionale Lughawe gearresteer. Sy het skuldig gepleit op ’n klag van die onwettige besit van ivoor en is met ’n miljoen sjieling (R149 000) beboet. Die owerheid sê sy was van die hoofstad, Nairobi, na die finansiële hoofstad van Tanzanië, Dar es Salaam, onderweg. Sy is ná die betaling van die boete toegelaat om Tanzanië toe te vlieg. – AFP