DIE hof het gister Wayne Wabanie (25) se aansoek om verlof tot appèl teen sy vonnis van die hand gewys. Wabanie het vroeër saam met die veroordeelde cop Walter Francis (32) en Shamiel Galant (20) tereggestaan op klagte van sameswering om moord te pleeg, moord en die onwettige besit van ’n vuur­wapen en ammunisie. Hulle het tereggestaan vir die skietdood van Alex Ferreira (27) op 21 Februarie 2017 in Bloemendal. Francis en Galant is in Julie vanjaar vrygespreek op al die klagte. Wabanie is op sy beurt 15 jaar tronkstraf opgelê vir die onwettige besit van ’n vuur­wapen en vyf jaar vir die onwettige besit van ammunisie. Regter Elna Revelas het gister gesê Wabanie kon voorsien het die vuurwapens wat twee ouens in sy hande gestop het, is in die pleeg van ’n misdaad gebruik. Beslissing Volgens haar het hy eerder besluit om weg te hardloop en dieguns elders te drop toe die polisie hom agternagesit het. Revelas het gesê sy dink nie ’n ander hof sal tot ’n ander beslissing kom of ’n ligter straf aan Wabanie uitdeel nie. Adv. Hannelie Bakker het Wabanie verteenwoordig. Adv. Velile Makasana het aangekla.