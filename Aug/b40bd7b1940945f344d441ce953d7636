’N LANDDROS het in die Randburg-landdroshof ’n swart sakeman aan crimen injuria skuldig bevind oor hy ’n ander swart man die k-woord toegesnou het. Landdros Pravina Raghoonandan het bevind dit kom steeds neer op haat­spraak. “Dit kan nie aanvaar word dat die woord deel van die kultuur is nie, ongeag ras,” aldus Raghoonandan. Sy het uitspraak gelewer in ’n saak waarin die sakeman Peter-Paul Ngwenya sy vennoot van 20 jaar Fani Titi die k-woord genoem het. Titi skuld Ngwenya R52 miljoen. Gestuur Daily Dispatchhet vroeër berig Ngwenya het gesê dit is deel van die swart mense se kultuur om die k-woord onder mekaar te gebruik. Ngwenya het in ’n teksboodskap gesê Titi is ’n “QwaQwa-k*ff*r” en ’n “Bantustan boss”. Die boodskap was glo bedoel vir Titi se sakevennoot Aqueel Patel, maar dit is na Titi gestuur. Titi het aan die hof gesê hy was vernederd toe hy die text sien. Die aanklaer, Yusuf Baba, het vroeër gesê Ngwenya het geweet dis crimen injuria. Ngwenya en sy regspan gaan teen die uitspraak appelleer. – News24