KUILSRIVIER se FCS-eenheid vra hulp om ’n babaseuntjie (22 maande) op te spoor wat laas Sondag vermis geraak het. Davideen Lucas het haar seuntjie Orderick Donderdag by die Kleinvlei-polisie as vermis aangemeld. Toe hy laas gesien is, het Orderick ’n wit vest, grys jacket en rooi broek aangehad. Inwoners en bloues met snuffelhonde het sonder sukses na die kind gesoek. Kuilsrivier se FCS-eenheid en die Kleinvlei-polisie het ook al van deur tot deur na Orderick gesoek. Hy is ook nie by hospitale gevind nie en die soektog duur voort. As jy iets weet, bel asseblief die ondersoekbeampte, speursersant Beja, by 082 522 1047 of 082 334 8416. Jy kan ook die Crime Stop-nommer skakel: 08600 10111