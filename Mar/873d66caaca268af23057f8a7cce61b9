ROBERTSON. – Sakkie Booysen sweer hoog en laag hy is amper deur die pearly gates nadat sy laaste bekvol papsak deur sy keel is. Booysen (65) vertel toe hy die papsak uit die 2l-boks haal om daai laaste bietjie wyn uit te druk, sien hy die voggies se afsaksel in die papsak. Hy vertel: “Kort daarna het my maag vreeslik begin grom en toe moes ek toilet toe spat. Leertjie “Ek het op die pot gaan sit en alles het bo en onder uitgekom.” Booysen moan die res van sy dag was vol krampe op die maag. Hy het vas geglo hy gaan die leertjie klim. “ ’n Man wat in my tuin werk, het vir my kruie ingegee. Onmiddellik daarna het ek sommer stukke beter gevoel.” Die kraantjie was ’n geskenk van ’n tjommie. Ná die maagaanval het die tjommie gebieg die kraantjie het langer as sewe maande by hom gestaan. Maar Booysen is weer volstoom. Hy sê net hy sal nooit weer op ’n leë maag kraan vat nie.