DIT wil voorkom asof die departement van gesondheid tóg ’n plan vir Grabouw het. Dr. Nomafrench Mbombo, minister van gesondheid, het Maandag laat in Grabouw uitgestiek nadat dit klippe en rubberkoeëls gereën het. Die inwoners wil hê Mbombo moet ’n groot hospitaal vir hulle bou wat 24 uur per dag operate. Colleen Smart, Mbombo se woordvoerder, het bevestig dat die minister Grabouw weer Donderdag sal besoek. Volgens Smart sal sy en senior amptenare van die gesondheidsdepartement, distriksgesondheidsbestuur, gesondheidsraad en die munisipaliteit hulle verbeteringsplanne met die gemeenskap deel. Gordon Pedro, voorsitter van die Grabouw Civic Association, sê Mbombo moet verantwoordelik gehou word vir die probleme by die daghospitaal. Diens Pedro sê: “Die Civic het verskeie kere met provinsiaal en die distrik vergader oor die probleme wat die gemeenskap by die daghospitaal ondervind. “Dis tyd dat die minister besef Grabouw, wat meer as 200 plase het, het 24 uur per dag ’n diens nodig. “Mense sterf. Mense kry nie die regte medikasie nie. “Daar is geen dienste vir ou mense of gestremdes op plase nie. “Die gemeenskap het gepraat. Dis tyd dat die minister na vore kom met ’n plan om beter dienste te verseker.”