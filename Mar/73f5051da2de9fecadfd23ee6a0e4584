STANLEY Rauben­heimer glo die mindset van veral wit Suid-Afrikaanse mans teenoor meisies wat rugby speel, móét verander. Raubenheimer, afrigter van Suid-Afrika se nasionale vrouespan, meen vrouerugby word nie in Suid-Afrika ernstig opgeneem nie. En dit is waarom Suid-Afrika tans nie met lande soos Nieu-Seeland, Engeland en Frankryk kan saamgesels nie. Hy het gister aan Son op Sondag gesê: “In daardie lande word dit nie deur hulle mense as vreemd beskou wanneer vroue ’n kontaksport soos rugby speel nie. “Dit is veral wit Afrikaanssprekende Suid-Afrikaners wat nie wil hê hul dogtertjies moet rugby speel nie.” Raubenheimer glo in Suid-Afrika word daar neergekyk op vroue wat rugby speel. “Dit het iets met ons kultuur te doen en hoe ons sport in die algemeen in ons land sien. “In lande soos Nieu-Seeland, Engeland en Frankryk is dit nie die geval nie. “Hulle moedig hul vroue aan om rugby te speel. Dit is waarom die Black Ferns al vier World Cups gewen het. “Die ander lande se spelers is nie baie beter as ons s’n nie. “Ons kry net nie die nodige finansiële ondersteuning nie. Daar kry hulle ook baie aandag in die media, wat meisies na die spel lok.” Raubenheimer en Paul Delport, die afrigter van SA se vrouesewesspan, is besig om stelsels in te stel om vrouerugby te verbeter. “In SA Rugby was daar ’n disconnect waar 7’s en 15’s nie voorheen saamgewerk het nie. “Ek en Paul probeer nou om een women’s programme te run. “Ons het die afgelope week ’n workshop met ál die stakeholders gehad waar ons gekyk het hoe ons girls kan attract na die kode. “Ek was Paul se coach toe hy ’n junior by die WP was. “Ons werk goed saam en daar is geen ego’s op die spel nie. Dit maak dinge net baie makliker. “In die verlede was daar clashes in terme van personalities, maar nou gaan dit alles net oor hoe ons vrouerugby kan verbeter.”