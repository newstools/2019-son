’N NUWE gemeenskap net vir whiteys is besig om in die Noord-Kaap pos te vat. Die gemeenskap sal as Eureka bekend staan en is naby Garies in die Noord-Kaap. Adriaan Nieuwoudt, wat die Eureka-beweging begin het, sê dit sal ’n “sekuriteitsdorp” wees. Volgens hom sal mense daar veilig wees, leef en werk saam met hul eie mense, hul eie skole, winkels en mediese geriewe hê en hul eie taal (Afrikaans­) praat. Niewoudt sê hy het die grond in 2016 met sy eie geld gekoop. Hy sê verder hy gaan ’n plot van 1 000 vierkante meter in Eureka “aan elke lid van die ontwortelde ras gee wat by sy beweging aansluit. Onafhanklik “Die stuk grond sal in jou naam bly tot die einde van dae. “Of jy dit gebruik of nie, dit bly jou plek in die land van jou geboorte en kan aan jou nasate gegee word. “Eureka is ’n ernstige poging om weer vir wittes veiligheid te gee. “Hier wil ons die wit ras help om onafhanklik te wees met ons eie werk, in ons eie vaderland en om ’n toekoms te bou.” Volgens Nieuwoudt het hulle reeds te lank gewag. “Niemand mag ons keer om dit te doen nie. Met dié plan kan ons wit ras sonder bloed wat vloei weer ’n stuk van sy geboorteland kry.” – IOL