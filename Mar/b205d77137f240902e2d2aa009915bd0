DIE Gelvandale-krieketspan word dié naweek ’n groot geleentheid gebied om sy posisie boaan die puntelys te verstewig. In albei wedstryde wat vir hom voorlê in die Nelson Mandelabaai se Premierliga, kan hy as die gunsteling beskou word. Gelvandale kom Saterdag op sy tuisveld in die Baai teen Uitenhage te staan. Dit kan tricky raak, want Uitenhage op sy beste is ’n span wat vir geen ander terugstaan nie. En Sondag is Gelvandale weer op sy Oval in aksie wanneer hy Motherwell ontvang. Skietgoed Motherwell het onlangs ’n oplewing begin toon, maar is nie bestendig nie. Daarenteen is Gelvan­dale baie goed op dreef en behoort in albei wedstryde te veel skietgoed te hê. Harde werk lê voor vir die Nelson Mandela-universiteit se Madibaz om die titel te behou. Die studente speel die naweek tuis én weg teen Despatch, wat onderaan die puntelys is. Reën word voorspel en dít sal ’n faktor wees. Puntestand (getal wed­stryde gespeel in hakies): 1. Gelvandale 62 (15) 2. Old Grey 57 (18) 3. United 57 (15) 4. Uitenhage 51 (16) 5. Madibaz 39 (11) 6. Union 32 (15) 7. Bloemendal 32 (17) 8. United Brothers 31 (13) 9. Motherwell 31 (16) 10. PECC 23 (17) 11. Madibaz 2 17 (10) 12. Despatch 16 (5) Bepalings: Môre: Bloemendal t Madibaz 2; United t United Brothers; Gelvandale t Uitenhage; Madibaz t Despatch; Union t PECC. Sondag: Despatch t Madibaz; Union­ t Madibaz 2; Gelvandale t Motherwell; United Brothers t Bloemendal; Old Grey t Uitenhage.