TIENERMEISIES wat probeer selfmoord pleeg en misluk, sal waarskynlik weer probeer –en die tweede keer slaag. Andrea du Toit en Herman Strydom skryf in navorsing vir die Universiteit Stellenbosch verskeie studies steun dié stelling. Behoeftes Traumatiese gebeure, probleme of swaar omstandighede dryf kwesbare girls tot selfmoordpogings. Du Toit is ’n maatskaplike werker by die Sungardens Hospice in Pretoria en prof. Strydom is die vakhoof van maatskaplike werk aan die Noordwes-Universiteit. Volgens hulle is die vraag wat die oorhoofse psigologiese en maatskaplike behoeftes van sulke meisies is. Met die uiteindelike fokus op selfmoordvoorkoming deur middel van lewensbegeleiding in maatskaplike werk, is navorsing onder ’n spesifieke groep tienermeisies gedoen. Du Toit en Strydom sê volgens die Wêreldgesondheidsorganisasie is selfdood een van die drie hoofoorsake van sterftes in die ouderdomsgroep 15 tot 34. Die twee kenners skryf die hoogste aantal selfmoorde in Suid-Afrika is in die ouderdomsgroep 15 tot 24. Dit bevestig dat tieners ’n hoërisiko-groep is. Toename Tieners sukkel met die vorming van ’n eie identiteit, die herdefiniëring van die verhouding tussen hulle en hul ouers en hulle bond met ander tieners. Hierdie periode in ’n tiener se lewe word geassosieer met ? toename in interpersoonlike konflik, negatiewe emosies en onvanpaste coping mechanisms. Du Toit en Strydom skryf navorsing van 2007 dui daarop dat tienermeisies meer interpersoonlike spanning ervaar en nie so goed soos seuns met probleme en issues­ cope nie. Dit hou ? moontlike gevaar in vir hulle welstand en algemene gesonde ontwikkeling. Die twee kenners sê navorsing bewys seuns en jong mans gebruik gewelddadiger selfmoordmetodes en dis hoekom meer van hulle in hulle pogings slaag. Kamma-selfmoord Aan die ander kant slaag meisies meestal nie in hulle selfmoordpogings nie omdat hulle minder gewelddadige metodes toepas. Du Toit en Strydom skryf navorsing in 2005 en 2009 dui op meer selfmoordpogings onder vroue as onder mans. Maar dis omdat hulle verskeie kere in hulle pogings misluk. Mislukte selfmoordpogings word as para-selfmoordof kamma-selfmoord beskou. Die persoon se bedoeling is nie altyd noodwendig om dood te gaan nie, maar dis dalk ? hulpkreet deur ? onvanpaste probleemoplossingsmetode. Tog is daar ’n moontlikheid dat so ? poging tot die dood kan lei.– socialwork. journals.ac.za