SUPERSPORT United rus nie op sy louere nie. Son het gehoor dat dié Premierliga-klub glo nou ’n nuwe aanbod van R800 000 op die tafel het vir Benni McCarthy se dienste. Matsatsantsa gaan steeds full-out in sy poging om Cape Town City se jong, be­lowende coach na Tshwane te lok. McCarthy is nou al ’n hele ruk in SuperSport se visier om Kaitano Tembo te vervang. Tembo doen tans ’n goeie job sedert hy die pos dié seisoen op ’n permanente basis gekry het. Dít nadat SuperSport misluk het met sy eerste poging. Die scenario lyk so: SuperSport hoop dat McCarthy met groot geld gelok kan word om vir hom as ’n sokker-ontleder te kom werk. Wat hy nié besef nie, is dat McCarthy geensins ’n tekort aan geld het nie. Inteendeel, McCarthy het destyds ’n pay cut gevat toe hy SuperSport verlaat het om sy eerste hoofafrigtingspos by City te vat. McCarthy is ’n wenner. Hy challenge homself en bewys ’n punt aan homself. Dus gaan dit beslis nie oor die geld nie. McCarthy sal ook nie dieselfde vryheid by SuperSport geniet as by City nie. Dis ook nie asof City se baas, John Comitis, sal toelaat dat Bafana Bafana se all time record striker sy klub verlaat nie. Want Comitis weet Benni is goud werd en gedrewe deur sukses. Dis juis waarom SuperSport se baas, Stanley Matthews, McCarthy se dienste jag. City verwelkom Polokwane City môre in die Kaap vir ’n liga-stryd. Die laid-back atmosfeer wat gister geheers het tydens City se oefensessie is ’n aanduiding dat die spelers gerus en vol vertroue is.