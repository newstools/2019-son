HOE lyk ’n opstanding (uit die dood) anyway? Wie van ons het eerstehandse ervaring om te sê dit lyk nie soos die Miracle van Mamelodi nie? Dalk was hy net so geskok om duisende om hom te sien juig. Dalk was dit “hemel” op aarde op daai oomblik? Past. Alph Lukau se Alleluia Ministries is ingestel op heiligheid en besigheid. Kyk maar om jou rond. Watter kerk het nog nie CD’s uitgereik om die koor se mooi sang te verkoop nie? By Lukau se kerk verkoop hulle heilige olie (vir die gesalfdes), profetiese sout (as jy offerande oorweeg) en sy 15-jarige seun het ’n boek geskryf wat hulle verkoop. Kyk weer: Hoeveel kinders volg nie in Ma Pastoor en Prediker se voetspore en kry royal treatment in die kerke nie? Hulle kan nie noot hou nie, maar lei die praise and worship Sondae of is sommer die youth pastor. So asof die “salwing” of roeping met die geboortepyne oorgedra is. ’m, So wat is anders as die franchise wat jy by charismatiese kerke ook sien? Hoe moet wonderwerke dan nou in die vierde industriële rewolusie lyk? Is daar ’n manual vir rising from the dead in the new millennium? Of dalk is daar ’n TED Talk op YouTube wat ons met nuwe oë laat kyk na opstandings? My groter worry is die spreekwoordelike pot calling the kettle black. Hemel, daar val pastor Paseka “Mboro” Motsoeneng op sy knieë buite Lukau se kerk en bid tot God om die fake pastors te vergewe. En dít met sy BMW i8 neffens hom. Pastor Mboro is die stigter van die Incredible Happenings Ministry. Nou wil hy Lukua sue vir die fake opstanding. Dit is dieselfde Mboro wat sy gemeentelede vra om hul onderklere soos vlae in die kerk te laat wapper. Hy self beweer hy was al in die hemel en die hel, waar hy die duiwel uitgemoor het. Hy sê ook hy het selfies met God geneem. Miskien is dit hoekom hy beweer Lukau se opstanding is nie genuine nie? Been there, done that? In die sosiale media sê mense hy, Alph Lukau en “profeet” Shep­herd Bushiri is in dieselfde WhatsApp-groep. Mboro, Bu­shiri en ander word daarvan beskuldig dat hulle geloof misbruik om hulleself te verryk. (Mboro besit ’n Bentley en talle luukse motors, terwyl Bushiri ’n Maserati en jet agter sy naam kan skryf.) Dalk is dit sy stairway to heaven? Die president wil met kerke en godsdiensleiers praat oor diegene wat so voordeel trek uit mense se goedgelowigheid. Maar hy voeg gou by dis ongrondwetlik om faith-based organisasies te reguleer. Ek onthou die president is ook ná sy verkiesing as ANC-leier deur geestelikes gesalf met heilige olie. Dis glo aanvaarbare praktyk in baie kerke. Dit is soos om die muntstukke en water te “bless”, hoor ek. Selle beginsel. Baie kerke doen dit. Ek het gewonder oor die kisklere van Brighton Moyo van Mamelodi, kompleet met wit gloves! Navigeer hy traffic to heaven sodat die pearly gates nie ’n traffic jam veroorsaak nie? Die storie loop dat die eens oorledene se werkgewer hom gefire het oor hy die oggend by die werk afgevra het om ’n begrafnis by te woon. Kug-kug. Miskien moet ons voortaan eers vra: Wie se begrafnis? LYNETTE FRANCIS, aanbieder van die aktualiteitsprogram Fokus op SABC2 en die geselsprogram Praat Saam op RSG, gee haar indrukke oor die mense wat op haar pad kom en die onderwerpe­ waaroor hulle gesels.