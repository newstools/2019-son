DIE uitgebrande lyk van ’n vrou is Saterdag­oggend in Uitsig gekry. Die lyk is onherkenbaar verbrand en haar identiteit kan nog nie vasgestel word nie. Die verkoolde lyk is Saterdagaand 23:44 in Vinca Way in Uitsig gekry. ’n Gemeenskapsleier, past. Adam Alexander, sê dis nou al die derde lyk wat op dieselfde plek gekry is. Vermis Alexander sê: “Niemand het nog na vore gekom om die lyk te identifiseer nie. “Daar is ook niemand as vermis aangemeld nie. “Die polisie gaan DNS-toetse doen om die identiteit van die slagoffer vas te stel. “Die vorige keer is ’n man gehijack en vermoor. Sy lyk is op dieselfde plek gekry. “Die beste sal wees as die stad Kaapstad ’n kamera daar oprig om die dumping te keer.” Die voorval het 10:20 op die hoek van Galaxy- en Saturnstraat gebeur. Die omstandighede rondom die man se dood word nog ondersoek. Die 17-jarige laitie is die oggend 07:45 raak geskiet en het later in die hospitaal aan sy wonde beswyk. Volgens sers. Noloyiso Rwexana, ’n polisiewoordvoerder, is niemand nog vir enige van hierdie moorde gearresteer nie.