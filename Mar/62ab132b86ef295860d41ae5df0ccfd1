DIE Women in Law Awards (Woza) is onlangs in Kaapstad bekend gestel. Die voor die hand liggende doel daarvan is om die prestasies van vroulike regspraktisyns te vier. Brics-lande Rehana Parker, ’n regspraktisyn van Grassy Park, is die stigter daarvan. Parker sê sy het die idee gekry op ’n onlangse ver­gadering van regspraktisyns van die Brics-lande (Brasilië, Rusland, Indië, China en Suid-Afrika). Sy sê dit was omdat net een ander vroulike regspraktisyns die byeenkoms bygewoon het. “Ons moet dié situasie verbeter, en ons moet op eie bodem begin,” stel Parker­ voor. “Ons wil erkenning gee aan vroue wat merk­waar­dige bydraes tot die regs­bedryf lewer­. “Dis ook om regspraktisyns bymekaar te bring sodat hulle idees kan uitruil, innovering na die bedryf kan lok en hulle bemagtig kan word om na uitnemendheid te streef.” Benoemings vir die Woza sluit 30 Maart. Die toekenningsaand word op 1 Augustus gehou. Parker sê die publiek kan enige regspraktisyn nomineer. Van die kategorieë is vir uit­nemendheid in alternatiewe beslegting van geskille, menseregte-aktivisme, maatskaplike geregtigheid en gesinsaktivisme. Die volledige lys kategorieë is beskikbaar op die Woza-webwerf, woza. today­­.