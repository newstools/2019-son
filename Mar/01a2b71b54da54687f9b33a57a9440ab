DIE Wests se vierde kind is op pad en hulle leef glo verby mekaar ... ’n Ingeligte het by RadarOnline gaan skinder dat Kim Kardashian en Kanye West op pad skeihof toe is. Die persoon sê ons moet tog nie dink oor die getroude paartjie ’n unified front by Yeezy se woestynkerk voor ons gooi dat alles oukei by die huis is nie. Die ingeligte pak uit: “Kim en Kanye praat skaars met mekaar. Hulle vierde baba, via ’n surrogaat, is byna hier, maar hulle is deesdae baie distant met mekaar. Hulle bring nie meer so baie tyd saam deur nie.” Die twee het reeds vir North (6), seuntjie Saint (3) en nog ’n dogtertjie Chicago (1), wat ook via surrogaat gebore is. Obsessie Die informant sê Kimye se huwelik is onder geweldige druk oor hulle gesin groei en oor hulle besluit om na Chicago te relocate. Die sterre se besige lewens plaas verder druk op hulle huwelik. Die persoon skinder verder: “Kim probeer net haar lewe lei met die maak van Keeping up with the Kardashians, mode en die kinders. “Maar om met Kanye en al sy issues te deal, veroorsaak baie stres en maak haar baie bekommerd oor die toestand van hulle huwelik.” Kim is ook bekommerd oor haar hubby se obsessie met sy weeklikse woestynkerk. Ek dink tog daar is moeilikheid in Kimye se paradys, maar ek glo nie die twee is op pad skeihof toe nie.