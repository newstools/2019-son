ROB Kardashian het eindelik sy agterstallige papgeld betaal. Boonop het die enigste Kardashian-boetie en sy baby momma, Blac Chyna, ook ooreengekom oor die toesig van hul tweejarige dogtertjie, Dream. ’n Bron verklap aan E! dat die ouers nou ál hulle kwessies uitgesorteer het. “Hulle het besluit om custody 50/50 te split, maar dit is waar dat Rob die kleintjie meeste van die tyd by hom gaan hê.” Die bron pak verder uit: “Rob hoef ook nie langer vir Chyna $20 000 (sowat R291 000) per maand te betaal nie.” Rob het glo in November 2018 aan die hof gesê dat hy dit nie langer kan bekostig om daardie bedrag te betaal nie omdat sy inkomste drasties verminder het. Die bron sê verder dat Rob en Chyna albei ooreengekom het om elkeen by te dra vir wat ook al Dream mag nodig hê, maak nie saak by wie sy in daardie stadium is nie. Die bron voeg by: “Maar skoolgelde en die mediese fonds word gelyk tussen Dream se ouers verdeel. Rob is verlig oor die hele situasie en hy wil net die beste vir Dream hê.”