’N STAATSGETUIE het gister ontken hy was die een wat ’n gun aan ’n vermeende moordenaar gegee het om Dimitri Guest te gaan skiet. Marshall Thomas (22) en Maxwell Muller (22) het hierdie week skuld ontken aan twee klagte wat verband hou met die Wet op Georganiseerde Misdaad, ’n moordklag, twee klagte van poging tot moord en aanklagte van die onwettige besit van ’n vuurwapen en ammunisie. Die twee mans word onder meer verdink van die skietdood van Hakeem Baartman (2) op 18 November 2017 in Hartebeesstraat. Muller se lawyer, Louisa Roux, het gister aan die getuie (25) uitgewys hy het vroeër in ’n polisieverklaring gesê Thomas en Muller is weg met die gun wat hy (die getuie) vir Thomas gegee het. Hierop het die getuie gesê hy het aan die cop wat die statement afgeneem het, gesê dis Muller wat vir Thomas die gun gegee het. Die getuie het voorts aan Roux gesê op die dag dat Muller die gun vir Thomas gegee het, was daar net een gun, nie twee nie. Roux het ook uitgewys die getuie het vroeër dié week getuig Muller is lid van die Dondolos-bende, maar in sy verklaring sê hy Muller is lid van die Nice Time Bozas (NTB). Hierop het die getuie verduidelik Muller was eers lid van die Dondolos-bende waarna hy oorgegaan het na die Nice Time Bozas-bende. Roux sê haar kliënt gaan ontken hy is lid van enige bende. Sy sê hy ontken ook dat hy die getuie drie jaar geken het, soos die getuie beweer. Volgens Roux gaan Muller getuig hy het die getuie die eerste keer in Januarie 2018 in die St. Albans-gevangenis se Medium B-afdeling gesien. Sy sê haar kliënt sê hy en die getuie het nie met mekaar gepraat nie en hulle was ook nie saam in dieselfde sel nie. Volgens Roux gaan Muller ook ontken hy woon in Kobusweg. Hy sê hy bly in Deverellweg. Hierop het die getuie gesê Muller is dan by ’n huis in Kobusweg in hegtenis geneem. Volgens die getuie het Muller in Deverellweg gewoon, maar dit was toe hy lid was van die Dondolos-bende. Roux sê luidens haar inligting het haar kliënt die dag van die voorval by Deverellweg 131 gewoon. Maar die getuie hou dik: “Hy het nie daar gebly nie.” Leuens Volgens Roux verstaan sy voorts dat Muller die aand voor die voorval saam met ’n pel, ene Tertian, by die Beverly Hills Tavern gaan drink het. Volgens die getuie vertel Muller leuens, want wanneer lede van die NTB’s in daardie geweste loop, dan word hulle geskiet. Roux voeg by dat Muller en Tertian tot 05:00 die next oggend gedrink het, waarna hulle na hul onderskeie huise is. Roux sê sy verneem Muller het toe uitgepass. Hierop het die getuie gesê: “Daai man is dan nie eens ’n drinker nie. Hy en Tertian is net rokers.” Die verhoor dien in die Baaise hoog­geregshof voor regter Irma Goosen. Adv. Rafiek Ahmed kla aan.