SHEEZ! Wanneer laas het jy van daai eens massive action star Bruce Willis gehoor? Wel, hy is nou weer in die nuus. Maar volgens TMZ is dit nie vir die usual shoot ’em up en massive explosions nie. Nee, die site berig Bruce en sy vrou, Emma Heming, is nou terug in Kalifornië nadat hulle lank in New York gewoon het. En met hulle nuwe huis gaan hulle moer groot daar in Brentwood. Die site sê Bruce en die voormalige fashion model het nou ’n huis op ’n halwe akker gekoop, met sewe slaapkamers en vyf badkamers. But wait, there’s more. Daar is ook ’n indoor spa, ’n swembad, ’n sauna, en ’n stoomkamer. En ’n chef’s kitchen, ’n movie theatre, ’n gym, ’n lift, twee cabanas en ’n private yoga studio. En dit alles vir net $10 miljoen (R141 miljoen). Bruce en Emma het vroeër dié jaar gesê hulle wil twee eiendomme in New York verkoop en na die weskus terugkeer. Een plek in Manhattan het vir $18 miljoen (R254 miljoen) geloop en die ander vroeër dié jaar vir $13 miljoen (R183 miljoen). So, daai huis in Brentwood was eintlik ’n steal, met money to spare.