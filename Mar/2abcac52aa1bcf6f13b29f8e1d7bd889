DIE EFF se topleiers is onder skoot nadat die veteraanjoernalis Karima Brown gedreig is. Alles het begin toe Brown in ’n Whats­App-groep ge­reageer het op ’n uitnodiging van die EFF na ’n ontbyt saam met bejaardes. Sy het gesê: “Keep an eye out for this. Who are these elders? Are they all male and how are they chosen? Keep watching brief (sic).” Spioene Sy het haar boodskap later delete omdat dit eintlik vir joernaliste bedoel was. Julius Malema, EFF-leier, het egter ’n screenshot daarvan getwiet. Haar nommer was sigbaar. Hy’t beweer sy stuur “spioene” na die ontbyt. Daarna het EFF-volgelinge Brown onder meer ’n hoer en teef genoem en haar met verkragting en die dood gedreig. Die South African National Editors’ Forum het gesê dis ’n “sistematiese, abusive en wrede aanval” op Brown deur die EFF se leier en sy support­ers. Die EFF sê in ’n verklaring hy sê lankal Brown is nie ’n joernalis nie, sy is ’n self­erkende agent. Brown het teruggekap en gesê sy skrik nie vir hulle nie. – News24