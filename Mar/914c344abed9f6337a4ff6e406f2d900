’N WARE gospelfees wag op die suide van Kaapstad. Só vertel Reggie Booysen, die organiseerder en musiek­regisseur. Booysen sê hy is baie opgewonde om kunstenaars bymekaar bring om soos een die naam van die Here te loof. Booysen sê: “Toe ek deur ’n baie swaar tyd gegaan het, het ek die lied ‘Here, U is my Rots’ geskryf en weer besef jy kan nie op jouself vertrou nie.” Hy is ook ’n lid van die gospelgroep Witness. Sy maatskappy, Reggie B Music, in samewerking met die Lotusrivier VGK, bied op 31 Maart ’n gospelfees by die Hoërskool Fairmount in Grassy Park aan. Dit begin 16:00 en kaartjies kos R100. Onder die gaskunstenaars is Natasha Swano, Divine Purpose, Michaela Andrews, Shamiela Snyders en Witness. Kontak Booysen by 073 455 4614. Die Bet-El-gemeente tesame met die Rainbow Community Church van Riversdal bied op 30 Maart ’n sangaand in die Kerk van God-saal in Akasiastraat, Botrivier, aan. Die RCC-koor en band en die Bet-El Worship Team tel onder die groepe wat gaan optree. Kaartjies kos R25 vir volwassenes en R15 vir skoliere.