TWEE mense is die afgelope naweek in die Strand vermoor. Die eerste moord het Vrydag omstreeks 22:30 plaasgevind. Carmen Hendricks (40), ’n bekende in haar gemeenskap, is met ’n mes in die nek gesteek. Inwoners bespiegel dat die verdagte maar net 16 jaar oud is. Die kind sal binnekort in die Strand se landdroshof verskyn. Son verneem dat ’n rusie tussen die oorledene en die beskuldigde se ma ontstaan het. Skote Dit het glo tot die moord gelei. Sondag om 20:30 is Marcelino Jagger (37) doodgeskiet nie ver van sy huis in Broadlands Park nie. Cops op patrollie in die omgewing het verskeie skote gehoor en hulle na die toneel gehaas. Toe hulle daar kom, het die oor­ledene met verskeie skiet­wonde op die grond gelê. Niemand is sover gearresteer nie.