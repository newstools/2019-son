DIE tonge is erg los oor Sibanye se eerste seisoen in die Northern Areas Football Association se Premierliga. Sibanye is sover onoorwonne ná vier wedstryde en lyk nie of hy maklik geklop gaan word nie. Nadat hy Fairdene verlede week geklop het, is Sibanye nou boaan die log met ’n voorsprong van drie punte. Sibanye sal probeer bou op die voorsprong om dié naweek die onvoorspelbare Blackpool ore aan te sit. Blackpool is in die sesde plek nadat hy sover net twee oorwinnings en een gelykop uitslag behaal het. Die verdedigende kam­pioen, West Lake, moet Glenville pak en sal vol moed wees nadat hy verlede week sy eerste oorwinning van die seisoen behaal het. Dié uitslag is dalk net wat West Lake nodig gehad het om self weer aan die gang te kom. More: Ramblers t Stardrift – GELVAN; Hotspurs t Shamrocks – ADCOCK; Fairdene t Fairview Rovers.