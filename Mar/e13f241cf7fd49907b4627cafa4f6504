MENSE lag hulle ’n papie vir ’n ou wat sy mond vol pizza prop – sonder om agter te kom hy staan in die shot van ’n regstreekse nuus­uitsending. ’n Vrek honger personeellid van die Amerikaanse kongres staan met sy pizzaboks in die gang en vat ’n huge hap. Eers daarna besef hy hy staan reg agter ’n CBSN-personeellid wat verslag doen oor die getuienis van Michael Cohen, een van pres. Donald Trump se voormalige lawyers. ’n Mens kan sien hoe oorbluf “Hallway Pizza Guy” is wanneer iemand hom inlig hy photo­bomb dié ernstige uitsending. –NDTV