ANRICH Nortjé wil nie as ’n spesialis in die korter weergawes van krieket beskou word nie. Die Oos-Kaapse snelbouler het sy eerste nasionale erkenning as eendaagse speler gekry. Hy is in Suid-Afrika se eendaagse groep vir die reeks wat gister met die eerste game teen Sri Lanka in Johannesburg begin het. Nortjé is egter ’n groot aanhanger van meerdaagse krieket. “Dit is waar jy sielkundig meer getoets word. “Ek wil by ál die formate betrokke wees. “In die verskillende formate kry jy met verskillende toestande en uitdagings te doen.” Nortjé het in die Mzansi League vir die Cape Town Blitz in dié T20-wedstryde uitgeblink. ’n Enkelbesering het sy deelname aan dié toernooi kortgeknip. Hy kon toe ook nie in die tweede deel van die franchises se meerdaagse reeks vir die War­riors speel nie. Nortjé het egter in die eer­ste deel sy waarde as meerdaagse speler beklemtoon toe hy die Warriors se suksesvolste bouler was.