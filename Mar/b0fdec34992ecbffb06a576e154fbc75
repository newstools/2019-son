‘N MAN van Mfula Village in Willowvale is van die moord op sy broer aangekla ná hy hom vir ‘n kardief misgus en doodgeskiet het. Kapt. Jackson Manatha, ‘n polisiewoordvoerder, sê die verdagte het Sondag in die vroeë oggendure ‘n geluid buite sy huis gehoor en ‘n persoon tussen die karre sien beweeg. “Hy het sy gelisensieerde vuurwapen uitgepluk en op die persoon geskiet," sê Manatha. "Die man wat tussen die karre was is in die bolyf getref en is op die toneel dood. Die verdagte het op die persoon gaan check en ontdek dat dit sy jonger broer is.” Die verdagte verskyn binnekort in die Willowvale-landdroshof.