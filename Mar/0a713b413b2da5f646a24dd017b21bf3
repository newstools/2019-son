OUDERDOM en minder rugby is van die redes waarom die All Black-rugbyspan se kaptein, Kieran Read, sy loopbaan in Japan gaan voortsit. Read gaan vir die afrigter, Jake White, se Toyota Verblitz speel ná vanjaar se Wêreldbeker-toernooi. Daar is voorheen berig dat Read dalk in Frankryk vir Racing 92 in die Top 14 sou speel. Read het gister verduidelik waarom dit die aantrekliker opsie vir sy loopbaan is om Japan toe te verhuis. “Dit was nogal ’n maklike besluit. Daar was verskeie opsies, maar ek het goed gaan sit en dink,” het Read aan stuff.co.nz gesê. “Om daar te gaan speel, is iets unieks en om so bietjie die Japanse leefstyl te geniet. Liggaam “Ek het drie kinders en Japan is baie nader aan die huis (Nieu-Seeland). “Ek het ook my ouderdom, my liggaam en die verskil in aantal wedstryde daar en in Europa in ag geneem voordat ek finaal besluit.”