SUID-AFRIKA se krieketgroep vir môre se T20-wedstryd is die skimspan vir die Wêreldbeker-toernooi. Die Proteas speel môreaand in Kaapstad teen Sri Lanka wanneer die T20-reeks begin. Die sameroeper van die keurders, Linda Zondi, het gesê dié groep is saamgestel met die oog op die Wêreldbekertoernooi (50 boulbeurte) wat in Mei in Engeland en Wallis begin. “Ons wou Hash­im Amla ook graag ingespan het, maar hy is weens familieredes nie beskikbaar nie,” het Zondi gesê. Amla en Reeza Hendricks sal om ’n plek meeding, maar die res lyk reg vir die belangrike uitstappie wat voorlê. Vir die ander twee T20-wedstryde teen Sri Lanka kry Faf du Plessis, Quinton de Kock, Kagiso Rabada en Lungi Ngidi ’n ruskans. Die keurders het die War­riors se 20-jarige paaltjiewagter, Sinethemba Qeshile, vir dié wedstryde gekies. Die Proteas se groepe is: Môre: Faf du Plessis (k), Quinton de Kock, JP Duminy, Reeza Hendricks, Imran Tahir, Aiden Markram, David Miller, Lungi Ngidi, Anrich Nortjé, Andile Phehlukwayo, Dwaine Pretorius, Kagiso Rabada, Tabraiz Shamsi, Dale Steyn, Rassie van der Dussen. Vir 2de en 3de wedstryd: JP Duminy (k), Reeza Hendricks, Aiden Markram, David Miller, Chris Morris, Anrich Nortjé, Andile Phehlukwayo, Dwaine Preto­rius, Sinethemba Qeshile, Tabraiz Shamsi, Lutho Sipamla, Dale Steyn, Rassie van der Dussen. Die bepalings is: Môre: 1ste T20, Kaapstad; Vrydag: 2de T20, Centurion; Sondag: 3de T20, Johannesburg.