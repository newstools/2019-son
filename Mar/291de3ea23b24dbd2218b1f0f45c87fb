NÁ die eerste drie rondes in vanjaar se Superrugby-kompetisie is dit al klaar duidelik wie die oorsese melkkoeie gaan wees – en dit is nie die Sunwolves nie. Die Chiefs, tweemalige wenners van dié kompetisie, lyk vanjaar na die span vir wie spanne lippe aflek om ’n potensiele bonuspunt teen op te tel. Die Nieu-Seelandse span het nou drie wedstryde agtereenvolgens verloor, met gister se nederlaag met 15-30 ’n geskiedkundige ene vir die Japanners. Hulle kon nog nooit oorsee wen nie, maar daai apie is nou weliswaar van afrigter, Tony Brown, se span se rug. Chiefs – driee: Alex Nankivell, Etene Nanai-Seturo; doelskop: Damian McKenzie; strafdoel: McKenzie. Sunwolves – drieë: Shuhei Matsuhashi, Uwe Helu, Gerhard van den Heever; doelskoppe: Hayden Parker (3); strafdoele: Parker (3). Intussen het nog ’n Nieu-Seelandse span die Highlanders Vrydag teen die Melbourne Rebels met 19-24 verloor. Rebels – driee: Tom English (2), Jack Maddocks, Billy Meakes; doelskoppe: Quade Cooper (2), Reece Hodge. Highlanders – driee: Shannon Frizell, Siate Tokolahi, Jackson Hemopo; doelskoppe: Bryn Gatland, Marty Banks