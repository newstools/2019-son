SY KAN nie kook nie, maar haar hubby is min gepla. Priyanka Chopra (36) het op die talk show The View erken sy is ’n “terrible vrou” vir haar lat, Nick Jonas (26). Die aktrise het haar sanger-hubby hieroor gewaarsku toe hy om haar hand vra. “Toe hy my vra om te trou, het ek vir hom gesê hy kom uit ’n goeie Southern huis en is gewoond aan sy ma wat baie lekker kos maak. Ek het hom gesê ek is nie daai meisie nie.” En wat was Nick se response toe sy dit sê? “Moenie worry nie. Ek kan ook nie kook nie,” het haar hubby haar gerusgestel. Maar mind you, die donkerkop is nie heeltemal hopeloos in die kombuis nie. “Ek kan ’n eier maak. Maar net saans. Soggens kan ek nie eiers maak nie. “Dis heeltemal te vroeg vir my. Ek maak baie beter eiers in die aand vir aandete. Ek is ’n terrible, terrible vrou in daai opsig.” Priyanka, julle het klomp geld, so dis rêrig nie nodig vir jou om te kan kook nie. Dis eenvoudig – kry ’n kok!