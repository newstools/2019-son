DIE mynbedryf sal verlam word as die sterftes in myne emosioneel of met kriminele klagte gehanteer moet word, maan die minister van minerale bronne. Gwede Mantashe se opmerkings volg ná sterk kritiek van Joseph Mathunjwa, president van die Association of Mineworkers and Construction Union. Mathunjwa dink mynsterftes moet swaarder gestraf word. Mantashe het Vrydagoggend in Pre­toria ’n toespraak oor die mynwese gelewer. Dit het gehandel oor die statistieke vir gesondheid en veiligheid in die 2018-kalenderjaar. – Fin24