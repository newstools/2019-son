Craig Lambinon, woordvoerder van die Nasionale See­reddingsinstituut (NSRI), sê die man het Saterdag saam met ’n vriend op die rotse gaan visvang toe hy geval het. Lambinon sê daar word vermoed die man het weens mediese redes geval. Rotspoel “Die NSRI se stasiebevelvoerder in Port Elizabeth en sy span was naby die toneel ten tyde van die voorval. Hulle het onmiddellik op die noodoproep gereageer. “Toe hulle op die toneel kom, het hulle die man uit die rotspoel gehaal en met CPR begin. “Hulle is later deur paramedics bygestaan, maar alle pogings om die man weer by te bring, was onsuksesvol en hy is dood verklaar.” Die oorledene se lyk is deur die forensiese patologiese dienste weggeneem en die polisie het ’n geregtelike doodsondersoek begin.