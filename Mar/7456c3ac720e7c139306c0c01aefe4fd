COPS het in twee verskillende voorvalle ag verdagtes ge­arresteer en op drie vuurwapens beslag gelê. Volgens ’n woordvoerder, brig. Novela Potelwa, het lede van die misdaadvoorkomingseenheid van Wood­stock se polisie Woensdagaand ’n verdagte voertuig in Stationweg in Observatory gestop. “In die kar het hulle op twee vuurwapens en koeëls afgekom. Sewe verdagtes van 17 tot 38 jaar oud is gearresteer. “Van die verdagtes het bende-tatoes. Ons vermoed hulle is van Athlone.” Gesteel “Volgens voorlopige verslae is die Z88-pistool in 2009 in Brixton, Johannesburg, gesteel,” het Potelwa gesê. Die Wes-Kaapse polisiekommissaris, lt.genl. Kho­mbinkosi Jula, het sy kollegas geprys vir hulle goeie werk. Hy het gesê die cops is aangesê om die vinnige verspreiding van wapens in die Wes-Kaap te keer.