DIE Stormers het vier veranderinge aangebring aan die span wat die Sharks twee weke gelede op Kings Park gewen het. Die Kapenaars speel Vrydag op Nuweland teen die Jaguares. Die belowende jong agsteman Juarno Augustus asook Steven Kitshoff en Scarra Ntubeni is vir die eerste keer vanjaar in die beginspan ingesluit. Die veelsydige voorspeler Cobus Wiese, wat sy terugkeer van ‘n besering maak, is op die bench. Dillyn Leyds se skuif na heelagter is die enigste verandering in die agterlyn. Robbie Fleck, die Stormers-afrigter, sê sy span wil hul standaarde lig om momentum te bou voor hul vier weke lange toer na Australasië. Die Stormers-span is: 15 Dillyn Leyds, 14 Sergeal Petersen, 13 Dan du Plessis, 12 Damian de Allende, 11 SP Marais, 10 Jean-Luc du Plessis, 9 Herschel Jantjies, 8 Juarno Augustus, 7 Pieter-Steph du Toit, 6 Siya Kolisi (captain), 5 JD Schickerling, 4 Eben Etzebeth, 3 Frans Malherbe, 2 Scarra Ntubeni, 1 Steven Kitshoff.Bench: 16 Bongi Mbonambi, 17 Corne Fourie, 18 Wilco Louw, 19 Cobus Wiese, 20 Jaco Coetzee, 21 Justin Phillips, 22 Ruhan Nel, 23 Damian Willemse.