DUISENDE Italianers het mekaar dié week met vrugte gegooi in die jaarlikse Slag van die Lemoene. Meer as 500 ton lemoene is van Sicilië laat kom vir die karnaval in Ivrea. Die legende lui dat ’n meisie ’n wrede baron se kop in die 12de eeu afgekap het toe hy haar voor haar troue wou verkrag. Sy het die baron se kop deur die dorp gedra en ’n opstand teen die heersers laat uitbreek. Elke jaar word ’n meisie gekies om die legendariese Violetta in die fees uit te beeld. Die vrugtegeveg duur drie dae en het Dinsdag geëindig. – UPI