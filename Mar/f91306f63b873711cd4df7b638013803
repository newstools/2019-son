CAPE Town City teen Kaizer Chiefs – dít is die wedstryd wat nou al ’n geruime tyd op almal se lippe is. Gift Links is een van City se manne wat sê hy is gereed om die Amakhosi in die Nedbank Cup-kwarteindronde te pak. Links het onlangs terug­gekeer van nasionale diens in Suid-Afrika se o. 21-span. Daar was hy en Reeve Frosler van Chiefs nog spanmaats, maar Sondag het Links gesê daar is no love lost. “Ek het vir Frosler gesê ons kom op die 31ste vir hulle. “Ons weet dit gaan ’n tawwe game wees, maar ek hou daarvan om in die groot games­ te speel,” het Links aan kickoff.com gesê. Blaf Die Citizens het dié seisoen reeds die MTN8-titel ver­ower. Die span is ook in die running om vanjaar se Premierligakroon te wen. Vir ’n klub wat nog net drie jaar in Suid-Afrika se topflight speel, kan dit as mas­siewe druk beskou word. Volgens Links is dit eerder vir hom en sy City-spanmaats ’n lekker challenge om saam met die groot honde te blaf. “Ek sê vir mense coach­ Benni McCarthy moedig ons altyd aan en herinner ons daaraan dat ons dit hier by Cape Town City een wedstryd op ’n slag moet vat. “Ons kan nog twee trophies wen – in die Premierliga en die Nedbank Cup. So, ons wil net speel en dan kyk hoe sake aan die einde van die seisoen staan.” Sondag se kragmeting tussen City en Chiefs skop 15:00 af. Hulle speel dan in die Mbo­mbela-stadion.