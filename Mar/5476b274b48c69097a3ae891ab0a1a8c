MARK Hay (47) van Somerset­-Wes wat tereggestaan het op ’n klag van poging tot moord, is dood in die tjoekie. Hay se liggaam is in ’n sel in die Pollsmoor-tronk gevind. Volgens die polisie in Somerset-Wes het hulle verlede week van Hay se dood verneem. Hay het hof geloop vir ’n aanval op ’n vyfjarige seun by die Waterstone- winkelsentrum in Somerset-Wes. Die voorval het op 14 Januarie plaasgevind. Hy het na bewering die seun met ’n mes aangeval. Die seun het in ’n trollie gesit en is in sy bors gesteek. Hay is ook daarvan aangekla dat hy ’n 11-jarige meisie in ander voorval deur die gesig geslaan het.