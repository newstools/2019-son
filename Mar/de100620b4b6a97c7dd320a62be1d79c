VOOR die beweerde voorval op 19 November 2016 was daar geen kwade gevoelens tussen die staatsgetuie en Damian “oom Jan” Kammies nie. So het die staatsgetuie Vrydag in die Baaise hooggeregshof getuig. Die getuie sê hy ken Kammies sedert 2014, toe hulle in dieselfde straat in Schauder­ville gewoon het. Hy sê hy het Kammies ook in die tronk leer ken, en die laaste keer dat hy hom gesien het, was in 2015 in die A-afdeling van die gevangenis. Die getuie sê Deilon Makoppa was in daardie stadium­ ook in die A-seksie, maar China was nie in die gevangenis nie. Die getuie sê hy ken Warren­ “Wakka” Steyn sedert­ 2007. “Ons was saam in st. 6 (graad 8), maar nie in dieselfde klas nie,” getuig hy. Volgens die getuie was hy en Steyn in die Senior Sekondêre Skool David Livingstone. Oor homself sê die getuie hy het skool al in gr. 8 verlaat. Gepraat Hy sê hy het Steyn ná skool die eerste keer weer in Oktober 2016 in die gevangenis gesien. Die getuie sê hy en Steyn toe nooit met mekaar gepraat nie. Hy het hom maar net gesien. Wat China betref, sê die getuie, was hy in 2006 saam met hom in die gevangenis. Hy het beken dat hy, Gamieldien­ “Mielie” Abdul­lah­ en China gereeld geroof en huisbraak gepleeg het. Dít, beken hy, was omdat hulle vir hulle families wou sorg deur die gesteelde items te verkoop. Die getuie het gesê hy was ná die beweerde voorval nog nie weer in die gevangenis nie.