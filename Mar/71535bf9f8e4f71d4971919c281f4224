HENGELAARS wat langs die Valsbaai-kuslyn tussen Strand­fontein en Mitchells Plain vistrek, sê hulle is óp daarvan dat die gebied so gevaarlik is. Die hengelaars sê gewapende gangsters het die twee security guards wat die gebied patrolleer, onlangs beroof en kaal uitgetrek. Brian Adams, ’n visserman van Strand­fontein, sê wanneer hulle terugkeer na waar hulle geparkeer het, is daar ingebreek by hulle rygoed of dis sommer one time weg. Adams moan: “Die council het die hek na die strand gesluit. So, nou kan ons nie ons voertuie op ’n veilige plek parkeer nie. “Sommige van die vissermanne vang nou vis met hulle guns by hulle. “Die strande by Muizenberg en Seepunt is baie veilig omdat daar ’n sterk teenwoordigheid van wetstoepassers is. “Die plaaslike raadslid het my geblok op sy foon oor ek so baie kla. “Die strand word ook nie skoongemaak van seaweed nie, en dis nóg ’n gevaar vir ons vissermanne.” Kevin Green, ’n visserman van Mitchells Plain, sê: “Daar is geen beskerming vir ons nie. “Ons is meestal ou manne wat visvang om kos op die tafel te sit. “Ons betaal jaarliks lisensie­geld, maar ons word nie beskerm nie. “Ons moet nou in groepe visvang omdat dit te gevaarlik is om alleen te staan met die stok. Doodgeskiet “Daar is al vissermanne doodgeskiet terwyl hulle hier by Swartklip visgevang het.” Son was teenwoordig toe van die vissermanne gaan kla het by die council se bestuur by Swartklip. Diana Wolf, die bestuurder daar, het belowe dat sy ’n klag by die polisie aanhangig sal maak. Wayne Dyason, Woordvoerder van die Stad Kaapstad se wetstoepassingsdepartement, sê: “Die polisie is verantwoordelik daarvoor om Swartklip te beveilig en ons staan hulle by.”