DIE Biebs is nou gatvol vir almal wat sê dat hy steeds verlief is op Selena Gomez, sy eks, en dat hy met Hailey Baldwin getrou het as ’n troosprys. Justin Bieber het ’n troll goed op sy plek gesit nadat dié troll, met die handle JaileyIsAJoke, dit op Instagram gewaag het om te sê sy huwelik is ’n joke en sy model-vrou het met ander celebs soos Shawn Mendes geslaap om beroemd te raak. JB het in ’n lang post op die Gram die hater se kop behoorlik gewas. “Jy is kinderagtig. Hoekom sal ek my hele lewe wy om met iemand te trou net oor ek my eks wil jaloers maak? Jy behoort jou te skaam. “Ek was en is lief vir Selena. Sy sal altyd ’n plek in my hart hê, maar ek is halsoorkop verlief op my vrou en sy is die beste ding wat nog ooit met my gebeur het. “Hailey is my bruid en as jy dit nie like of ondersteun nie, dan beteken dit jy ondersteun my nie. Jy is nie ’n fan of nice mens nie.” Die Biebs het ook Dinsdag aangekondig dat hy vir ’n onbepaalde tyd ’n break van sy musiekloopbaan vat om op sy huwelik en sy geestesgesondheid te fokus.