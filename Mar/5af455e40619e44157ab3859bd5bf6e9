LANGASEMS het dié naweek twee interessante wedlope om uit die kies. Die Century City 10 km Express word môre in samewerking met Discovery Vitality aangebied. Die mans- en vroue-wenner van dié wedloop gaan met ’n lekker vet prysgeld van R10 000 sowel as ’n Canal Walk voucher ter waarde van R2 000 wegstap. Die wedloop vorm ook deel van die Century City Sportfees. Aanlyn inskrywings het al op 24 Februarie gesluit. Geen inskrywings word ook op die dag van die wedloop aanvaar nie, maar registrasie vind nog vandag van 10:00 tot 19:00 plaas. Dié halfmaraton (21,1 km) volg ’n baie skouspelagtig roete langs die kus van Kommetjie tot by Scarborough en terug. Drawwers kan ’n lang bult van sowat 3,5 km by Slangkop verwag met nog ’n klein bult by die 16 km-merk. Die 10 km-roete loop oor een rondte deur Kommetjie oor Slangkop tot by die Soetwater-vakansieoord. In die 5 km-pretdraf hardloop deelnemers tot by die Slangkop-vuurtoring deur Kommetjie en terug. Al die deelnemers wat die wedlope voltooi, word by die eindstreep met ’n klein boompie beloon.