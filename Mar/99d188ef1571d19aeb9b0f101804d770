MET ’n bietjie geluk aan sy kant kan Wallis vanjaar die Wêreldbeker-toernooi in Japan wen. Só sê Warren Gatland, die afrigter van die Rooi Drake. Wallis is die naweek as die Ses Nasies-kampioen gekroon nadat hy Ierland maklik met 25-7 geklop het. Sterk Die Walliesers het met dié oorwinning ook ’n Grand Slam behaal. Ierland, daarenteen, was net ’n paar maande gelede nog ’n sterk aanspraakmaker om die Wêreldbeker te lig. Gatland sê hy kan die span se ondersteuners die ver­sekering gee elke speler sal te alle tye 100% gee. Gatland voeg by daar is nog ’n paar maande oor om vir die toernooi voor te berei en hy weet sy span sal een van die fiksstes wees – indien nie die heel fiksste nie. Die Rooi Drake kan egter probleme hê as hulle beserings kry. Daarom hoop Gatland die geluk sal aan hulle kant wees en die beseringspook sal wegbly. Wallis het nou ’n nuwe wenrekord van 14 toetsoorwinnings. – Reuters