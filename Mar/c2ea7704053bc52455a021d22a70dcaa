AS DIE Madibaz se krieketspan wil wraak neem, hoef hy nie lank te wag nie. Gelvandale het die Studente verlede naweek op die Madibaz Oval in Port Elizabeth met 127 lopies in die Nelson Mandelabaai-premierliga afgeransel. Môre pak hulle mekaar weer – dié slag op die Gelvandale Oval. Hoewel Gelvandale die tuisveldvoordeel het en ná verlede naweek se sege vol selfvertroue is, het die Madibaz die skietgoed om die bordjies te verhang. Die ander interessante wedstryd wat môre gespeel word, is tussen Uitenhage en United op die Muir Oval in Uitenhage. Hulle loop kop aan kop op die punteleer en ’n sege sal die wenspan ’n hupstoot gee om in die wedloop om die titel te bly. Old Grey en Gelvandale gee die pas op die punteleer aan, maar Old Grey het meer wedstryde gespeel. Sondag speel Old Grey op sy tuisveld, Freeplay Park, teen Union en sal die guns­teling wees om ligapunte in te samel. Die Madibaz, die verdedigende kampioen, speel dan hulle tweede belangrike wedstryd van die naweek. Die Studente kom teen United in die Dan QeQe-stadion te staan. Die puntestand is (getal wedstryde gespeel tussen hakies): Die bepalings is: Môre: Motherwell t Bloemendal, Unit­ed Brothers t Madibaz 2, Uitenhage t United, Gelvandale t Madibaz 1, Despatch t Union. Sondag:  Uitenhage t Motherwell, Madibaz 2 t United, Bloemendal t Despatch, Old Grey t Union, United t Madibaz 1.