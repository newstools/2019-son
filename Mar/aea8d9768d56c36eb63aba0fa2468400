DIE ervare Shark-stut Beast Mtawarira speel vandag in Durban in sy 156ste Superrugby-wedstryd. Daarmee ewenaar hy Adriaan Strauss se rekord vir die Suid-Afrikaanse speler met die meeste Superrugby-wedstryde. Die All Black Wyatt Crockett­ hou die algehele rekord – 202 wedstryde. Vir die Sharks se teenstanders, die Bulls, is dit ’n móét-wen-wedstryd. Dit is nadat die Chiefs hulle laas Saterdag op Loftus Versfeld geslag het. En die Sharks, daarenteen, sal nie net wil voortbou op hulle sege verlede naweek teen die Rebels nie. Hulle sal ook wil wraak neem vir húlle groot nederlaag onlangs in Pretoria. Geleentheid Maak dus die gordels styf vas, want hier kom ’n gekners van tande soos lanklaas gesien is. Die wedstryd bied aan die Sharks se vurige haker, Akker van der Merwe, nóg ’n geleentheid om aan die Springbok-afrigter, Rassie Erasmus, te wys dat hy Wêreld­beker-materiaal is. As hy sy tweestryd met Schalk Brits wen, sal dit sy kanse ’n aansienlike hupstoot gee. Die ervare haker Craig Burden (33), wat as ’n plaasvervanger gekies is, het hom gister onttrek. Dis nadat hy hom ook aan die vorige wedstryd onttrek het. Ruben van Heerden, Coenie Oosthuizen, Akker van der Merwe, Tendai Mtawarira. BANK: Kerron van Vuuren, Thomas du Toit, Khutha Mchunu, Gideon Koegelenberg, Philip van der Walt, Grant Williams, Kobus van Wyk, Curwin Bosch. Bulls – Divan Rossouw, Cornal Hendricks, Jesse Kriel, Burger Odendaal, Rosko Specman, Han­dré Pollard (k), Embrose Papier, Duane Vermeulen, Hanro Liebenberg, Ruan Steenkamp, Eli Snyman, Jason Jenkins, Trevor Nyakane, Schalk Brits, Lizo Gqoboka. BANK: Corniel Els, Simphiwe Matanzima, Conrad van Vuuren, Jannes Kirsten, Tim Agaba, Ivan van Zyl, Manie Libbok, Johnny Kotze.