LUISTER hoe maak die kriekies ... Ed Sheeran het erg underperform en sy Divide World Tour-konsert Woensdagaand in die Kaapstad-stadion was ’n teleurstelling. Ek dink baie van die sowat 30 000 konsert­gangers is teleurgesteld huis toe – veral teen die prys van die kaartjies ... ’n Mens wonder of die meeste mense ’n kaartjie gekoop het in die hoop om die Engelsman alleen te sien perform. As dit die geval was, het hulle gans te veel betaal, want hy was hoogstens oukei op die verhoog. Dit was glad nie ’n spectacle nie. Hy het net vingeralleen op die verhoog gestaan met sy kitaar. Indrukwekkend Ál wat Ed doen, is sing en probeer rap. En sy guitar skills was ook maar baie power. Ek – en seker die meerderheid in die gehoor – het meer van hom verwag ná al die hype. Ed het van sy ou en nuwe liedjies gedoen. Sy opening acts met die Suid-Afrikaanse hitmaker Shekinah en sy landgenoot en pel Passenger was baie meer indrukwekkend. Hy moes maar eerder saam met sy pel opgetree het – of selfs saam met ’n band. Dit sou vir meer spice gesorg het. As jy in die gehoor was, laat weet ons op ons platforms in die sosiale media wat jy dink.