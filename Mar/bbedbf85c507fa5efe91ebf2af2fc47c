BAIE harde werk deur die brandweerdienste van die Kaapse Wynlande-distriks­munisipaliteit het gehelp dat die Franschhoek-brand weg van die dorpsgrense en landbou-areas gekry is. Donderdagmiddag se spe­siale­ operasie het die brand onder beheer gekry met ’n kombinasie van “nat lyne” en tru-brande, het die munisipaliteit Vrydagoggend gesê. Die Franschhoekpas het as ’n firebreak gedien, terwyl helikopters­ en ander voertuie ’n “nat lyn” geskep het om te verhoed dat die backburn buite beheer raak. “Te danke aan hierdie voorsorgmaatreël was daar geen skade aan eiendom, beserings of sterftes nie,” het die munisipaliteit gesê. – News24