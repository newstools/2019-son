BLAC Chyna en haar baby dad­dy het die strydbyl begrawe. TMZ berig die ma van twee is op speaking terms met Rob Kar­dashian ter wille van hulle prag­tige tweejarige dogter, Dream. Hulle was heel beskaaf met mekaar op Twitter. Dis ’n welkome verandering ná die lelike bakleiery oor en weer en smerige custody battle tussen Dream se ouers. Dan is daar ook Blac se hofsaak teen ál Rob se sussies oor hulle haar stief behandel en afgekraak het, sjym. Vakansies Kragtens die custody-ooreenkoms is die kleinding die meeste van die week by haar derra. In vakansies kry hulle albei ewe veel tyd saam met haar. Nie Rob óf Blac mag hulle partner aan Dream voorstel nie – tensy dit ’n long term-liefie is. Rob het op Twitter verduidelik hulle het dinge uitgesorteer. En dít nogal terwyl hy Blac op haar regte naam, Angela­ Renée White, noem. “Angela en ek is albei aktiewe co-parents en daar is geen saak oor toesig nie,” het die 31-jarige geskryf. Die mammie van twee het haar baby daddy se woorde retweet en bygevoeg dat hulle hul dogtertjie eerste stel. “My en Robert se enigste saak is om te verseker ons doen wat in die belang is van ons dogtertjie, vir wie ons albei baie lief is. “Ek wil ook net byvoeg dat Robert ’n wonderlik pa vir ons Dreamy is.” Ek wonder hoe lank dié skietstilstand gaan hou ...