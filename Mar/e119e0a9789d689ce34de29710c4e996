NOG ’n man het gister vir die moord op Reginald Gordon­ (82) verskyn. Die saak teen Ashley Diergal is tot Donderdag uitgestel. Diergal sal saam met Jakobus Barendse (53) teregstaan op klagte van moord, huisbraak en diefstal van ’n motorvoertuig. Gordon se lyk is op Sondag 24 Februarie in sy bed deur sy landlord in Enslinstraat in die Strand gevind. Sy hande was met ’n cable tie agter sy rug vasgemaak en hy het verskeie steekwonde gehad. Geloof Daar was geen teken van gedwonge toegang tot die huis nie en daar word verneem dat een van die beskuldigdes vir Gordon gewerk het. Jan Frieslaar, die voorsitter van die plaaslike GPF, het die polisie geloof dat hulle die verdagtes so gou aangekeer het. ’n Roudiens vir Gordon word Donderdag 19:00 in die Congregational Church op Pniël gehou. Die begrafnis is Saterdag 10:00 vanuit die All Saints Church in Somerset-Wes.