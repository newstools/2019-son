’N CLEARING House­ is gestig nadat die ongelukkige studente van die Nelson Mandela-Universiteit (NMU) met die bestuur vergader het. Dié struktuur sal met studente se kwessies op ’n individuele basis werk. Dit sal bestaan uit die studenteraad, die departement van finansies, studentesake, akademiese administrasie en studente-berading. Studente het dié week betoog deur die Noord- en Suid-kampus se ingange met takke en brandende bande te blokkeer. Die South African Students Congress (Sasco­) het dit gereël. Studente is ongelukkig oor van hulle nog nie geregistreer is nie en daarom nie enige studente­akkommodasie het nie. Die studente is ook ongelukkig oor sekere aspekte van die nasionale finansiële hulpskema vir studente (NSFAS). Zandile Mbabela, ’n NMU-woordvoerder, sê die studente het verskeie kwessies op Donderdag se vergadering uitgelig. Daar is op die volgende besluit: Mbabela sê studente mag steeds hul spesifieke kwessies na die afdelings vir studenterekeninge en finansiële bystand neem. Indien die kwessies nie na wense opgelos word nie, kan dit onder die aandag van die Clearing­ House gebring word. “Twee sake rakende die akademiese programme is ook uitgelig. Die eerste een het te doen met 2018 se Higher Certificatestudente wat nog ’n paar modules moet voltooi en daarom nie kwalifiseer vir NSFAS-befondsing nie. Dié studente mag by hul onderskeie fakulteite appelleer vir heroorweging en moontlike opeenvolgende registrasie vir diplomastudies. Beïnvloed “Die tweede kwessie handel oor studente wat nie voldoen het aan slaagvereistes vir hul voorvereiste modules nie, wat hul registrasie vir die jaar impakteer. “Dít mag ook die verkryging van NSFAS-befondsing beïnvloed. Studente mag ook appelleer by hul onderskeie fakulteite vir heroorweging,” sê Mbabela. Toetse en eksamens wat deur die ontwrigtinge geaffekteer is, sal herskeduleer word.