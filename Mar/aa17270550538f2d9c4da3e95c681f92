DIE finansiële hoof van die Chris Hani-distriksmunisipaliteit, Nomfundo Fe­tsha, is gister op borgtog van R2 000 vrygelaat. Dít volg nadat sy haar aan die polisie oorgegee het. Sy het daarna in die Baaise handelshof verskyn. Fetsha word saam met Mfundo Kwani, direkteur van Mfuraa Projects and General CC in Queenstown, aangekla van bedrog met R100 000. Luidens die klagstaat het Fetsha geld misuse wat vir ’n jeugprogram bedoel was. Fetsha het op 11 Julie 2016 in ’n brief aan Zana Manzi Services gevra vir ’n borgskap van R100 000 vir die jeug­program. Oorbetaal Luidens dié brief sou die geld gebruik word om sokker- en netbaltoerusting te koop vir 100 studente by die Siyanda Aviation Awareness Camp. Die borgskap is op 14 Julie 2016 in die rekening van die munisipaliteit betaal. Daarna het Fetsha opdrag gegee dat die geld in die rekening van Mfuraa Projects oorbetaal word. Die borgskap is nooit verklaar nie. Toe die polisie die saak ondersoek, het Kwani hulle ’n invoice gewys wat nooit aan die distriksmunisipaliteit verskaf is nie. Die saak is gister tot 5 April uitgestel vir nader ondersoek.