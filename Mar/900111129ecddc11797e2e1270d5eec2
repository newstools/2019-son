ELLEN, The Ellen­ Pakkies Story het Saterdagaand drie pryse losgeslaan by die 13de South African Film and TV Awards in die Sun City Superbowl. Die tema was volgens Channel24 Dare to Dream, en dit was omtrent ’n droomaand vir Ellen­ se cast. Dié drama handel oor die ware verhaal van Ellen Pakkies van Lavender Hill wat ná jare van mishandeling in 2007 haar tikverslaafde seun Abie verwurg het. Jill Levenberg en Jarrid Geduld, wat Ellen en Abie speel, is aangewys as beste aktrise en akteur in ’n fliek, en Da­ryne Joshua is bekroon­ vir die direct­ing. Met 11 beeldjies was die TV-reeks The River die grootste wenner. Simon Bruinders is een van die mense wat ’n lifetime achievement award gekry het.