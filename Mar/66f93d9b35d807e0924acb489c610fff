INWONERS van Kalkfontein in Kuilsrivier het op Menseregtedag gejubel en gejuig op die sportveld langs hul plaaslike laerskool. Die Kuilsriver Concerned Citizens Development Forum (KRCCDF) het hierdie dag vol smiles en laughter vir die kinders en inwoners gereël. Die kinders se ogies het geskitter toe hulle hoor alles is free. Hul gesigte is geverf. Daar was twee jumping castles en daar is ook party packets uitgedeel wat die kinders se hartjies behoorlik bly gemaak het. Yolanda Tala (43) ’n lid van die KRCCDF het gesê: “Dis hoe ons onse community serve as ons nie tyres laat vlamvat nie.” ’n Klein sokkerkompetisie was ook deel van die program. “Sewe spanne het teen mekaar gespeel. Revenge United, Crossby en Jeffreys, om ’n paar te noem. “Die drie beste spanne kry medals. Die wenners van die hele kompetisie kry ook medals, ’n silwer beker en ’n klein donasie,” het Albert Joseph (38) vertel. Ryno Matthys verduidelik die motivering agter die dag se festivities so: “Nelson Mandela het in 1994 ’n need gesien om die nasie bymekaar te bring. Hy het rugby gebruik as ’n nasiebou-tool en ek het gesien dit werk.” Hy voeg by dis op die oomblik ook die enigste manier om sy gemeenskap te verenig. “Dit maak my bly om te sien hoeveel mense opgedaag het om deel van hierdie dag te wees.” Die Women for Change onder leiding van Natasha Abuba (33) was ook deel van hierdie rolspelers. Hulle het die veld opgeruim nadat alle aktiwiteite klaar was.