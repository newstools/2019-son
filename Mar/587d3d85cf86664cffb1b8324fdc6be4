ADDIS ABEBA. – Ethiopian Airlines sê ál 157 passasiers en bemanningslede is dood toe ’n vliegtuig Sondagoggend neergestort het. Die vlug was van Etiopië se hoofstad, Addis Abeba, na Nairobi in Kenia op pad. Die lugredery sê die vliegtuig het neergestort net ses minute nadat dit die oggend 08:38 opgestyg het. Luidens Ethiopian Air­lines se verslag het die Boeing 737 naby Bishoftu, sowat 50 km suidoos van die hoofstad, geval. Nuut Flightradar24 het op Twitter gesê die vliegtuig was onstabiel ná takeoff. Die land se soek-en-reddingspanne is dadelik uitgestuur om te help. Die vliegtuig was nog nuut. Volgens die Planespotters se lugvaart­databasis is die Boeing 737-8 MAX in November by Ethiopian Air­lines afgelewer. – AP