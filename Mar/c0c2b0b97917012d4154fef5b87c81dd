’N MAN van in die 20 het ’n noue ontkoming gehad toe sy kar Vrydagoggend op die N1 uitgaande naby Plattekloof ’n paal getref het. Die kar was heeltemal oopgeruk toe paramedici en ander nooddienspersoneel 05:00 opdaag. Werner Vermaak, woordvoerder van ER24, het gesê: “Die bestuurder was nog in sy sitplek toe paramedici op die toneel aankom.” Die man is ondersoek, en dit lyk hy het net ’n gebreekte been en ’n paar skrape en bloukolle opgedoen. “Paramedici het hom op die toneel behandel en toe na ’n nabygeleë hospitaal geneem vir verdere sorg.” Die presiese omstandighede rondom die voorval is steeds onbekend. –News24