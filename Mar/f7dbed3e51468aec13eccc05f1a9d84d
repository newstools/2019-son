SOONTOE, Kylie! Hier is al weer nuwe billionaires. David Beckham (43) en sy vroutjie, Victoria (44), is nou amptelik saam oor ’n miljard dollar werd. Ek lees op The Juice dié nuus kom net ’n paar maande voor die tweetjies se 20ste huweliksherdenking in Julie. Brand Beckham, wat hulle vier kinders – Brooklyn, (20), Romeo, (16), Cruz, (14), en Harper, (7) – insluit, het ’n onlangse spike in inkomste gehad en is nou $1 miljard (sowat R14 miljard) werd. Inrol Die paartjie rol in die geld danksy die voormalige Engelse sokkerkaptein se sokkerinkomste wat oor die jare opgehoop het, asook endorsement deals met Adidas, Pepsi en H&M. Aan vroulief se kant is daar haar mode- en make-up-reeks. Victoria se geld van haar tyd as Spice Girl het ook hulle bultende beursies opgespice. En as jy gedink het die geld gaan ophou inrol vir Posh, moet jy weer dink. Die voormalige Spice Girl gaan selfs incash op die reunion-toer van die 1990’s se gewilde girl group – al gaan sy nie eens saam met hulle op die verhoog wees nie.