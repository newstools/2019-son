DIE Crusaders was Saterdag vir die eerste keer in vanjaar se Superrugby-toernooi aan die verloorkant. Die span van Christchurch, wat vir die eerste keer uitgedraf het na die aanval op twee moskees waarin 50 mense doodgeskiet is, het 20-12 in Sydney verloor. Die Waratahs, wat 14 van die laaste 16 wedstryde tussen die twee spanne verloor het, was vinnig uit wegspringblokke en het na 11 minute reeds twee drieë deur die slot Jed Holloway en die vleuel Cam Clark gedruk. Die nat weer het gemaak dat dit nie die aanskoulikste van rugbywedstryde was nie, met albei spanne wat by tye gesukkel het om die bal vas te hou. Hoewel die heelagter Israel Folau eers in die 75ste minuut die punte vir die Australiërs verseker het, het die Crusaders nooit gelyk soos 'n span wat kon wen nie. Die wen skuif die Waratahs tydelik tot bo-aan die punteleer van die Australiese konferensie geskuif. Lees berig more in Son op Sondag