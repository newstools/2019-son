LIVERPOOL het geen planne om Sadio Mané van sy kontrak vry te stel en hom te verkoop nie. Luidens Football365.com is daar ook geen loopholes in Mané se kontrak wat Real Madrid kan uitbuit om hom te lok nie. Mané was vanjaar Liverpool se beste speler. Hy het 11 doele in sy laaste 11 wedstryde aangeteken. Veral Real Madrid se nuwe breier, Zinedine Zidane, bewonder dié Senegalese ster-speler. Zidane is in die proses om somertransaksies by die Bernabeu af te handel. Die voormalige sokkerspeler Jamie Carragher (Liverpool en Engeland) bestempel Mané as die speler wat die hoogste peil in Europese sokker handhaaf. Bewys Dit was onlangs voorbladnuus in die Spaanse koerant Marca dat Zidane desperaat is om Mané na Los Blancos te lok. Dominic King, sportkommentator van Daily Mail, sê hy reken Real Madrid se pogings om Mané te werf, dien as bewys van presies hoe goed hy werklik is.