DIE Belgiese sokkerspeler Eden Hazard sê hy weet niks van sprake dat hy na Real Madrid wil verhuis nie. Hazard speel steeds sy klubsokker in die Engelse Premierliga (Chelsea). Daar is egter al geruime tyd rumours dat die Belg die Blues wil verlaat om in Spanje te gaan speel. Sky Sports het gister weer berig Hazard het ’n kontrak vir vyf jaar by Los Blancos onderteken. Hazard se huidige kontrak by Chelsea verstryk eers volgende jaar. Geen wonder berigte het vandeesweek uitgekom waarin hy glo sê hy het ingestem om by Real aan te sluit nie. Hazard het glo direk met Los Blancos se breier, Zinedine Zidane, daaroor gesels. Maar Hazard, wat tans internasionale diens vir België doen, lag net oor die skindernuus oor sy toekoms. Aanbod “Daar’s geen feite agter die gerugte nie,” sê hy. “Tans is ek net gefokus op my wedstryde met België. Dis ál waaraan ek dink.” Sky Sports berig verder Chelsea het vroeër dié maand ’n aanbod van sowat £60 miljoen (R1,1 miljard) vir Hazard van die hand gewys. Die Belg wil nie ’n nuwe kontrak van Chelsea aanvaar nie. Dit kan moeilik raak vir die Blues, wat reeds deur ’n skorsing in die gesig gestaar word. Die klub word aangevat oor hy te veel spelers koop en hy sal dalk nie in die transfer window spelers mag koop nie.