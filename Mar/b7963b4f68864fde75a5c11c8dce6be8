OP PAPIER is Bafana Bafana se taak baie eenvoudig: Kry net ’n draw teen Libië vandag in Sfax, Tunisië, en hul plek is verseker in Junie se Afrika­bekertoernooi in Egipte. Maar die geskiedenis het telkens bewys dat Bafana Bafana, soos baie van die land se nasionale spanne, die neiging het om te choke wanneer dit crunch time is. Bafana Bafana se coach, Stuart Baxter, sal die balans moet vind tussen ’n solid defence en genoeg aanvallende spelers wanneer hy sy span uitlê. Hy moet ook ingedagte hou die beste manier van defend, is om te attack. Baxter se voorbereiding in die aanloop tot die laaste Afrikabekerstryd van groep E is ook ontwrig deur Keagan Dolly se onttrekking weens ’n besering. Die Engelsman sal egter troos daaruit put dat sy striker Lebo Mothiba terug is en sy opsie op aanval moet wees. Mothiba, wat sy klubsokker vir Strasbourg in die Franse Ligue 1 speel, het die eerste been (0-0) teen Libië in Durban gemis weens ’n besering. Hy het reeds 10 doele in alle kompetisies vir sy Franse klub. Sy doelerekord vir sy land is selfs beter met vier doele in sy eerste ses wedstryde vir Suid-Afrika. So, hy is ’n redelik onbekende faktor vir Libië. Brighton se Percy Tau, wat uitgeleen is aan Royale Union Saint-Gilloise in België se Tweede Liga, is op sy beurt redelik bekend vir Libië. Dis omdat Tau behoorlik kringe om hulle gehardloop het in die eerste stryd in September. Mothiba kan nou vir die eerste keer ’n speelpaar vorm met nóg ’n doelevraat in Tau – ’n aanvallende kombinasie wat beslis vir Libië onbekend sal wees. Dié element of surprise is beslis die tipe voordeel wat Baxter-hulle die edge kan gee oor die tuisspan. Baxter-hulle kan nie verwag om vir ’n draw te speel en die bus te park nie – dis suicide. Intimideer Maar dan moet daar ook nie vergeet word van hoe average Libië die SA span in Durban laat lyk het in nie. As dit ook nie vir Itumeleng Khune se heldedade was nie, sou Baxter-hulle in die verleentheid gestel gewees het. En met Libië se begeesterde tuisskare kan dit net die SA spelers intimideer. Dus gaan dit ’n gesamentlike poging van ál die spelers verg om op te daag vir dié reg-of-weg-stryd. Baxter is ook alte bewus daarvan dat sy toekoms met die nasionale span grotendeels op sy kwalifisering vir die Afrikabekertoernooi rus. Vandag se kragmeting skop 19:00 af en fans kan dit op DStv se sportkanaal 210 kyk.