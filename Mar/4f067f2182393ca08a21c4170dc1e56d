DIE verkiesing se silly season is wragtig op ons. Die ANC het Dinsdag by die nasionale parlement teen een van sy grootste figure, Winnie Madikizela-Mandela, gedraai. Dit het uitgekom in ’n parlementêre debat oor die hernoeming van die Kaapstadse Internasionale Lug­hawe. ’n Vurige Julius Malema (EFF) het die mosie gebring as ’n gepaste eer vir die struggle-ikoon wat laas jaar gesterf het. Die ANC, sowel as die DA, het dié mosie teengestaan. Die DA het gesê dis net ’n verkiesingsfoefie wat die belastingbetaler boonop ’n huge R20 miljoen uit die sak sal jaag. Malema hou egter dik dit sal help om die geskiedenis reg te stel, want dit lyk tans asof dit net mans was wat in die struggle betrokke was. Verteenwoordig Die VF Plus het ook buite die parlement ’n eiertjie gelê daaroor dat die lughawe dalk mama Winnie se naam gaan dra. Volgens die VF Plus se hoofsweep, dr. Corné Mulder, maak die Khoisan-prinses Krotoa se naam meer sin, want sy verteenwoordig die meerderheid van die Wes-Kaap se inwoners. ’n ANC-LP, Dikeledi Magadzi, sê die ANC is van mening Madikizela-Mandela is nie die gepaste naam nie. Die ANC-hoofsweep, Jackson Mthembu, het die EFF se mosie gecounter. Mthembu stel in sy wysiging voor die naam van Kro­toa, asook struggle-ikone soos Albertina Sisulu en Robert Sobukwe, moet as naam van die lughawe oorweeg word. Mthembu se amendment het met 244 stemme geslaag, 25 mense het teen dit gestem en 6 parlementariërs het nie gestam nie.