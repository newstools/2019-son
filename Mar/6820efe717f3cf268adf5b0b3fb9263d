’N MAN is in Kaapstad aan­gekeer vir die moord op Busisiwe­ Ngwadla (37) van Oos-Londen. Brig. Thembinkosi Kinana, ’n polisiewoordvoerder, sê die man is Sondagoggend vroeg in Khayelitsha gearresteer. Ngwadla se lyk is in Februarie in haar flat in Amalinda gevind. Sy het veelvuldige steekwonde gehad. Die man het onmiddellik ná die ontdekking van Ngwadla se lyk verdwyn. Hy sal binnekort in die hof in Oos-Londen verskyn op ’n klag van moord. Genl.maj. Thembeka Dyantyi, waarnemende provinsiale polisiekommissaris, is vol lof vir die werk van die polisie. “Ons is almal baie opgewonde oor die deurbraak en glo dit sal die families nader bring aan closure.”