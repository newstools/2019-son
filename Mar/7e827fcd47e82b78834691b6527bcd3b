DAAR is ’n paar groot, goed gevormde boude in Siya Kolisi se DM’s op Instagram – en dit is glad nie sy vroutjie, Rachel, s’n nie. Die vrou van die Springbokkaptein het gister op Instagram uitgevaar omdat daar ’n foto van ’n fitness fundi se boude op haar man se foon was. Siya is tans in Nieu-Seeland. Gatvol Die ma van twee het sommer ’n foto van die meisie se boude op haar eie Instagram-stories gelaai en die girl op die naam genoem. Sy het ook in ’n video gesê hoe sy voel. Haar gesig was bloedrooi terwyl sy geskel het sy nie gaan toelaat dat dié dinge gebeur sonder dat sy haar bek daaroor rek nie. Die rugbykaptein se vrou het ook gesê sy is nou net mooi gatvol vir vroue wat haar en haar huwelik disrespect. Gestrip Dit is nie die eerste keer dat Rachel public gaan met so ’n persoonlike saak nie. Laas jaar het sy mos haar moer gestrip toe die media darlings Bonang Matheba en Lorna Maseko in Bonang se show gesê het hulle dink Siya is aantreklik. Rachel het hulle toe vinnig remind hy is ’n getroude man. Kort ná die tirade het sy haar Instagram account delete. Son kon Rachel nie vir comment bereik nie.