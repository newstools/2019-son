DIE Kaapse radiostasie Good Hope FM (GHFM) het aangekondig Khanya “Kyeezi” Siyengo gaan Nigel Pierce vervang. Die middagprogram van 15:00 tot 18:00 gaan nou as The Great Drive with Kyeezi bekendstaan. Kyeezi sê in ‘n verklaring hy het hard gewerk om die gesogte middagprogram te kry. “My eerste poging om in die radiobedryf te kom was toe ek vir die Good Hope FM Campus DJ Search ingeskryf het. Ek het nie gewen nie, maar het volgehou en myself opgewerk vanuit die graveyard slot tot hierdie groot prestasie,” sê hy. “Ek gaan nie die luisteraars teleurstel nie. Ek het soveel nuwe idees wat ek na die show gaan bring.” Geri Saunders gaan nou die tydgleuf van 18:00 tot 21:00 oorneem. Brendan Ficks, GHFM se stasiebestuurder, sê Kyeezi en Geri het hulle al meer as genoeg bewys om die geskikte kandidate vir hul nuwe shows te wees. GHFM se weekend line-up sluit in twee nuwe programme. Yonda Bass gaan Sondae van 09:00 tot 12:00 op die airwaves wees en Tamara Snow van 22:00 tot 01:00.