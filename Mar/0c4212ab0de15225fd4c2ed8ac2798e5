J.LO steur haar nie veel aan die skinderstories oor haar verloofde wat jol nie. Nee, Jennifer Lopez (49) het dit sommer duidelik gemaak dat sy reguit op pad kansel toe is met Alex “A-Rod” Rodriguez (43) toe haar groot verloofring aan haar vinger geskitter het toe sy dié week gaan gym het. Die voormalige bofbalspeler het Jenny mos oor die naweek op hul vakansie in die Bahamas om haar hand gevra. Kyk, die vrou het skaars die ja-woord geuiter, toe skinder die mense al dat A-Rod jol. Volgens radaronlinehet José Canseco, ook ’n voormalige bofbalspeler, op Twitter geskinder oor hoe A-Rod sy verloofde ’n rat voor die oë draai. José het getwiet: “Ek was besig om World of Dance te kyk, waarin J.Lo vir Alex Rodriguez text, maar min weet sy dat hy haar verneuk met my eksvrou, Jessica. Die arme meisie (J.Lo) weet nie wie hy (Alex) regtig is nie.” In 2017 het die fitness model Lauren Hunter al vertel hoe A-Rod Jenny verneuk. Maar die feit dat J.Lo die massiewe ring gedra het toe sy op pad gym toe was, wys dat sy in haar verloofde glo.