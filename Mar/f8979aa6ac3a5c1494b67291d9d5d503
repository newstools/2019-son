AS JY na Ed Sheeran se show gaan én jy is ’n moerse Shekinah fan, het ek wonderlike nuus vir jou! Die Britse sanger (28) het dié week in ’n verklaring aangekondig Shekinah (24) en die Britse sanger Passenger (34) gaan op sy heel eerste toer in Suid-Afrika saam met hom optree. Shekinah is een van Suid-Afrika se blinkste sterre. Dus is dit net reg dat sy saam met die rooikop-superster toer. Haar debuutalbum, Rose Gold (2017), het platinum behaal en is verlede jaar vir ses Samas benoem. Rose Gold was die album van die jaar, terwyl die Durbaniet as due vroulike kunstenaar en nuweling van die jaar aangewys is. Die Joburgse konserte vind op 23 en 24 Maart plaas. En op 27 en 28 Maart ruk die ding in Kaapstad-stadion. Big Concerts het aangekondig daar is nog kaartjies vir die shows in die Goud- én Moederstad. Dis te koop by Computicket en kos van R455 tot R2 705.