DAGGA is skielik big business nadat dit laas jaar gedekriminaliseer is. Kapenaars en besoekers kry van 4 tot 7 April die kans om die Cannabis Expo by die GrandWest Casino by te woon, berig capetownetc.com. Die ekspo bied ’n platform vir internasionale en plaaslike mediese kenners, kwekers en leefstyl-brands om met deskundiges in die bedryf te gesels oor hierdie veelsydige wonderplant – én oor die beperkings van die wet. Daar sal info wees oor gesondheidskwessies, kweekpermitte, gereedskap, ligte en bemesting. Onthou net, jy sal nie daar ’n zol kan koop nie!