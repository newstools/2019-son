SES mense is dood in ’n gru-ongeluk op die R346-pad tussen Mount Coke en Oos-Londen. Dít was toe ’n taxi gister­oggend reg van voor teen ’n bakkie gebots het. Die insittendes van die taxi, vyf vroue en ’n man, is dood in die ongeluk. Oorsaak Unathi Binqose, ’n provinsiale verkeerswoordvoerder, sê 12 mense is na plaaslike hospitale in Oos-Londen geneem. ’n Saak van strafbare manslag word ondersoek. Die presiese oorsaak van die ongeluk moet nog vasgestel word. Die name van die slagoffers word weerhou totdat hulle naasbestaandes van hulle dood in kennis gestel is.