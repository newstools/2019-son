ROB Packham sal na verwagting getuig sodra die saak teen hom hervat. Dít volg nadat die staat sy saak gesluit het en Craig Webster, die verdedigingsadvokaat, gister sy eerste getuie geroep het. Webster verdedig die sakeman van Constantia. Hy staan tereg vir die moord op sy vrou, Gill Packham. Haar verkoolde lyk is op 22 Februarie verlede jaar in die boot van haar uitgebrande BMW by die Dieprivier-trein­stasie gevind. Packham word ook beskuldig van dwarsboming van die gereg. Hy het op albei klagte onskuldig gepleit. Gister het Webster die speurder AO Steven Young – gestasioneer by die Diep­rivier-polisiestasie – na die getuiebank geroep. Hy het bevestig hy was die een wat Kea­nan Thomas se verklaring geneem endie aand van die motorbrand face to facemet Packham gekom het. Thomas bly langs die Diep­rivier-stasie. Hy is een van die twee mense wat eerste op die toneel was. Thomas het Packham tydens sy getuienis in die hof uitgewys as die mens wat hy daardie aand in ’n wit Audi Q5 gewaar het. Volgens sy verklaring het die man vir hom wit of coloured gelyk. “Ek het nie self die statement geneem nie. ’n Kollega van my het die verklaring geneem,” het Young getuig­. Die getuie was tevrede met wat in die verklaring was en het dit geteken, het hy gesê. Die hofsaak is tot 15 April uitgestel.