BANYANA Ba­nyana marsjeer voort op die pad na Frank­ryk. Suid-Afrika se nasionale vrouesokkerspan kon nie juis in die Cyprus Cup sy stempel afdruk nie, maar die vroue bly vanjaar gefokus op Fifa se Wêreldbekertoernooi vir vroue. In die Cyprus Cup het Desiree Ellis se span nie een wedstryd gewen nie. Banyana het in hulle eerste wedstryd teen Finland met 2-2 gelykop gespeel. Rekenskap In die tweede game het Suid-Afrika sy rieme styfgeloop. Die span het met 1-4 teen Noord-Korea verloor. Die derde kragmeting was tighter, maar ongelukkig kon Banyana nie die stryd op ’n positiewe noot afsluit nie. Die vertonings was nie totaal vrot nie. Banyana kan hulle man staan en goeie rekenskap van hulself gee. Die span moet net bestendiger wees. Die Suid-Afrikaners moet ook begin leer om hulle eie luck te maak, veral wanneer hulle ’n opponent onder druk plaas.