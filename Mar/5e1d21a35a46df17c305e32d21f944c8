HELENVALE het in vanjaar se Mayoral Cup-kompetisie skoonskip gemaak. Die span van die North­ern Areas Football Association (Nafa) het die streek­eindstryd dié naweek in die Wolfson-stadion gewen. ’n Trotse kaptein, André Grootboom, het met die trofee gespog nadat sy span Leeds United met straf­doele (3-0) geklop het. Nodig Dít kom drie weke nadat Helen­vale vir Park United in die Local Football Association-eindstryd met 2-1 geklop het. Helenvale se breier, Eldridge Matsimella, sê die prysgeld sal help om dié seisoen in Nafa se kompetisies mee te ding. Matsimella sê: “Veral ons juniors het dit nodig gehad. Ons kan hulle nou met toerusting help.” Hy sê hulle wil die momentum­ van dié twee oorwinnings benut om ook in die Premier­liga te beïndruk.