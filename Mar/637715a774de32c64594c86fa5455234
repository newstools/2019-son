NÓG ’n Shark-senter is in die sop vir beweerde vuil spel. Marius Louw is uitgewys vir gevaarlike spel Saterdag in die Superrugby-kragmeting tussen die Sharks en Rebels in Durban. Die Sharks het die Rebels met 28-14 geklop. Louw was ’n plaasver­vanger in die tweede helfte. Hy is in die 75ste minuut egter ’n geelkaart gewys vir ’n gevaarlike hoogvat. ’n Tugkomitee van Sanzaar het die saak gister ondersoek. Rooi Nadat beeldmateriaal van die oortreding bestudeer is, is die skeidsregter se beslissing gewysig. Die uitwysingsbeampte het beslis dat die oortreding erg genoeg vir ’n rooi kaart. As Louw geskors word, sal hy die tweede Shark-senter wees wat dít oorkom. Jeremy Ward is vir vyf wedstryde geskors nadat hy skuldig bevind is vir ’n gevaarlike boorvat vroeër dié maand. Die Sharks speel Saterdag teen die Bulls op Kings Park in Durban.