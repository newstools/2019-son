DIT lyk asof daar nie ’n sokkerspan in die Derde Liga-kompetisie van Safa Cape Town is wat Bellstar United in sy eie agterplaas kan ore aansit nie. Roy Campbell (afrigter) se Bellstar-span het Saterdag weer met ’n merkwaardige prestasie sy tuiswedstryd teen die tweede geplaaste Young Pirates gewen. Dit was toe hy die besoekers van Heideveld op die Sym­phony­ Park-sportterrein in Belhar met 2-1 geklop het. Die opwindende wipplank-stryd was ’n taai affêre en het inderdaad aanvallende sokker opgedis. Daarby het die Bellies-span nou in sy laaste vier home games tien ligapunte inge­samel. Aan die ander kant van die muntstuk het die nederlaag Young Pirates (29 punte ná 17 wedstryde) van die tweede posisie na die derde plek laat uitsak. Voorbok Lionel Muller (afrigter) se Greenwood-span, wat op sy beurt met 3-2 oor Nova Na­cional geseëvier het, is met 31 punte in die tweede plek. Die voorbok van die laaste ruk, Matroosfontein FC, is steeds boaan die puntelys met 34 ligapunte ná 16 wedstryde. Matroosfontein het met 1-1 teen Hanover Park FC gelykop gespeel. Intussen het Two Oceans Academy Sondag in Obser­vatory op eie bodem met 3-2 met Cape Town City afge­reken, terwyl Cape Town United vir ’n opskudding gesorg het toe hy Silver Spurs met 1-0 geklop het.