DIE Walliese rugbyspan verdien respek vir hulle segetog in die Ses Nasies-kompetisie vanjaar. Ierland wil dit egter dié naweek bederf. Ierland se losskakel, Johnny Sexton, voel die Walliesers is kwaai ver­makerig daarmee dat hulle lank laas verloor het. Hy het aan Reuters gesê: “Ek weet nie of hulle ewe skielik dink hulle is nou invincible nie. “Hulle sê glads hulle weet nie meer hoe om te verloor nie. “Ons het egter nog altyd goed gevaar teen on­oorwonne spanne, soos Engeland en Nieu-Seeland, en hulle wenmomentum gestuit.” Sexton sê hy en sy spanmaats respekteer Wallis daarvoor dat hy 13 wedstryde agtereenvolgens gewen het. Kans Hy maan egter dat hulle hul huiswerk deeglik sal doen vir die wedstryd Sater­dag in Cardiff. Ierland kan met ’n oorwinning nog ’n goeie kans staan om sy Ses Nasies-titel te behou. Maar dan moet Engeland wonderbaarlik ’n skok- neder­laag tuis op Twickenham ly teen Skotland. Ierland se enigste nederlaag was juis teen Engeland. Sexton sê die spelers het daai dag die verkeerde mindset gehad. Die Ses Nasies stuur dié naweek dus op ’n opwindende einde af, want selfs Engeland kan met ’n groot sege ook nog die titel buit. Frankryk kan vir die eerste keer in jare minstens twee seges in die Ses Nasies behaal, want hy pak Italië, wat geen oorwinning behaal het nie.