’N OUD-soldaat beweer hy is in sy tjops gemoer deur die cops. Als het begin toe die manne in blou onlangs ’n huis in Magrietastraat, Kuils­rivier, vir drugs geraid het. Volgens ’n informant is een man gearresteer vir die besit van tik. Maar dinge het nie daar geëindig nie en het lelik uitgedraai toe André Benn (48) met sy kar verby wou kom. Benn sê hy was verlede Woensdag met sy motor op pad om twee jong mans vir ’n werk interview te vat. “Ek het die cops mooi gevra of ek verby kan kom, maar een het arrogant opgetree en my p**s uitgevloek. “My response was ‘gaan sê dit vir jou ma’. “Die cop het my uit die kar geruk en met die kop geskiet. “Ek het hom toe voor die bors gegryp en toe kom die ander cops nader en choke, skop en trap my.” Benn vertel toe hy in die vên gelaai is, het die cops gesê hulle gaan hom in sy p**s slaan. Volgens ’n omgekrapte omstander, Petrus Hendricks (59), was die cops verkeerd in hulle optrede en is hy ook lelik uitgevloek deur hulle. “Ek het terug gevloek en ’n klip na hulle gegooi . Hulle het toe hulle guns oorgehaal en gedreig om my te skiet,” sê Hendricks. Sy vrou, Minnie (56), vertel een van die polisiemanne het op haar man se bakkie gestaan en die gun oor hulle hek gedruk. “Ek het hom van my man se bakkie af geruk. Toe sê hulle hulle gaan my ook in die vên laai,” sê Minnie. Die community het toe opgestaan en die cops met klippe bestook. Volgens Son se inligting moes die bloues gou spore maak tot onder die bome oorkant die Riverside flats in Kuilsrivier. Benn vertel: “Hier het hulle discuss wat hulle met my gaan maak. Herken “Was dit nie vir ’n ou vriend van my wat saam met my in die army was nie, dan weet ek nie wat met my sou gebeur het nie. “Hy het my herken deur die venster van die vên. Ek weet nie watter werk hy nou doen nie, maar nadat hy met die polisie gepraat het, het hulle my gelos.” Hy het ’n klag van aanranding teen die cops by die Kuilsrivier-polisiestasie gemaak. Die polisie het teen druktyd nie op Son se navrae gereageer nie.