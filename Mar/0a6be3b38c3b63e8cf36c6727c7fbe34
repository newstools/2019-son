STANLEY Raubenheimer glo sy groep vrouerugbyspelers het ’n goeie grondslag by die nasionale oefenkamp gelê. Die kamp is Saterdag in Worcester afgelas. ’n Groep van vier spelers het aan die kamp deelgeneem. Die groep het kondisioneringstoetse oor vier dae ondergaan. Benewens die veldsessies, het hulle met mekaar gestoei en aan hulle spoed gewerk. Volgens Raubenheimer was die doel van die kamp om te bepaal waar die spelers in terme van hulle kondisionering is. Hy sê: “Al is daar nog baie werk wat gedoen moet word, is dit veral verblydend om die gewilligheid onder die spelers te sien. Doelwit “Hulle weet almal waar hulle is in terme van die fiksheidsvlakke wat vir hulle onderskeie posisies nodig is. Ons kan hierop voortbou. “ ’n Doelwit van die kamp was om maniere te vind hoe om effektief met beperkte toerusting te werk.” Raubenheimer glo die kamp het bewys daar is alternatiewe maniere om veral in die landelike gebiede doeltreffend met beperkte toerusting te oefen. “In die verlede moes ons voortdurend van meet af by oefenkampe begin. “Die spelers het nou die versekering dat hulle die kennis en toerusting het om daagliks aan hulle eie kondisionering te werk. “Dit is belangrik dat ons in die toekoms reguit die rugbystrukture kan ingaan wanneer ons weer as ’n groep saamtrek. Ons beplan om spelers weer in Mei te toets,” voeg hy by.