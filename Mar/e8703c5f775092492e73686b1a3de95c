ANDREW Birch is nog altyd geloof vir sy veggees op die krieketveld. Daarom was sy terugvegpoging Vrydag op Buffalo Park in Oos-Londen geen verrassing nie. In die War­riors se vorige wedstryd – in Benoni teen die Titans – het Birch ’n rampspoedige boulbeurt van 25 lopies beleef. Maar Vrydag teen die Knights was Birch weer op sy kenmerkende beste. Ingeoes Hy kon nie verhinder dat die Knights dié One Day Cup-wedstryd met vyf paaltjies wen nie, maar sy boulskof het ten minste die Warriors se ondersteuners weer laat glimlag. In ag boulbeurte het Birch 2/28 ingeoes. Met dié twee paaltjies het die bouler nog nader beweeg aan die Warriors se rekord vir die meeste paaltjies in ’n loopbaan. Hy het nou reeds 97 paaltjies agter sy naam. Die speler is ’n kortkop agter Rusty Theron se 99 paaltjies.