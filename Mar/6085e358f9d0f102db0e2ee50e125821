’N VROU het diep in haar sak gekrap om soos die hertog­in van Sussex te lyk. Xochytl Greer (36), ’n prokureur van Houston, het sowat R342 000 vir plastiese chirurgie betaal om soos Meghan te lyk. Greer is aan haar neus en maag geopereer en nou sê selfs haar dogtertjie sy lyk soos Prins Harry se swanger vrou. Luidens The Juice het Greer dit laat doen oor sy selfbewus was oor hoe haar klere aan haar gesit het. Dit was nadat haar dogtertjie, Isla, gebore is. Greer het ook gevoel dit maak nie saak hoeveel make-up sy aansit nie, sy het net noot present­able gelyk nie. Dr. Franklin Rose van die Utopia Plastic Surgery & Med Spa het sowat vyf en ’n half uur geworstel om die mammie soos royalty te laat lyk. Ná die operasie is ’n groot ophef van haar nuwe­ looks gemaak. Dié is selfs op ’n spoggerige high tea onthul – soos dit royalty betaam. Selfvertroue Die mammie is baie ingenome daarmee, en haar kinders, Brandon (17), Kai (12) en kleine Isla, put ook nou voordeel uit ál die nuwe energie wat sy het. Greer sê: “Ek voel nou baie selfversekerd en vol selfvertroue. Ek hoef nie elke dag vyf outfits aan te trek voordat ek besluit watter een nie. “Ek kan nou die eerste ding kies en weet ek sal goed lyk.”