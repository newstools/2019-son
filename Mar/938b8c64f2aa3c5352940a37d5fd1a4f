Dit is ‘n wonderwerk, die vrou het uit die dood opgestaan. Hiervan is gemeentelede van die Volle Evangeliese Kerk van God in eMalahleni in Witbank oortuig. Hulle het gesien hoe die vrou uit die dood opstaan. Rapport berig die voorval het twee weke afgespeel. Die koerant identifiseer die bejaarde vrou as Tracey Forsyth, wie aan diabetes en hoëbloeddruk ly. Tydens ‘n diens was daar glo ‘n voorval waar sy uitasem op die kerkbank gelê het. Terwyl van die gemeentelede haar probeer wakker maak het, het ander vir haar gebid. Dit was egter toe Pastoor Deon Hockey, wie die gemeente besoek het, sy hand op haar sit en vir haar bid dat sy wakker geskrik en begin asemhaal het. Anders as van die gemeentelede is Hockey nie oortuig van die “wonderwerk nie”. Rapport berig “Hockey sê daar is geen mediese-bewyse dat Tracey dood was nie. “Sy het toevallig wakker geskrik toe ek aan haar raak, dit is al.”