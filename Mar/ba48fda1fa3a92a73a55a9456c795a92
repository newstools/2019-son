TORNADO het Woensdag weer beheer geneem van die Tweede Liga-titel toe hy Sibanye met 3-1 geklop het. Gelukkig vir PE Stars, wat nou na die tweede plek skuif, is Tornado net een punt voor hulle. Ál topvier-spanne het 25 stryde gespeel en Tor­nado het net die voorsprong van een puntjie bo Stars, Bizana Pondo Chiefs en Mthatha Bucks. Tornado het eintlik ver­lede week met ’n gelykop uitslag van 2-2 teen Yaka United sy voorsprong van drie punte­ verloor. Met net vyf wedstryde oor is dit nou ’n kwessie van fokus tot die einde. Stars pak Bush Bucks tuis in die Adcock-stadion en Tornado is ook tuis teen The Guys in die Sisa Duka­she-stadion. Sibanye, die ander Nor­thern Areas-span, het met sy nederlaag bietjie agter geraak en lê nou vyfde – ses punte agter Tornado. Dit gaan moeilik wees vir Sibanye om nou naby aan die titel te kom. Tweede Liga-bepalings Môre Future Tigers FC t Matta Milan – ROSEDALE-STADION; PE Stars t Bush Bucks FC – ADCOCK; Tornado t The Guys FC – SISA DUKASHE-STADION; Mthatha Bucks t Butterworth FC – MTHATHA-STADION; Peace Makers t Yaka United – WOLFSON-STA­DION; Bizana Pondo Chiefs t Sibanye FC – MPESHWA-SPORTGRONDE; Birmingham City t Highbury FC – DUNCAN VILLAGE; SUBS t Amavarara – NU 2-STA­DION.