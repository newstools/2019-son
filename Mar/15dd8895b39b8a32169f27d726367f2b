DIE Oos-Kaapse departement van toerisme het ’n gedenktuin geopen ter nagedagtenis van vier aktiviste teen apartheid wat onthou word as die Cradock-Vier. Die veiligheidspolisie het Fort Calata, Matthew Goniwe, Sparrow Mkhonto en Sicelo Mhlauli in 1985 ontvoer en vermoor. Die vier aktiviste se lyke is later verbrand. Ter viering van Menseregtedag het Derek Hanekom, die minister van toerisme, die gedenktuin Donderdag amptelik geopen. Hanekom het gesê die tuin sal dien as ’n erfenisterrein en toeriste-attraksie in Cradock. –News24