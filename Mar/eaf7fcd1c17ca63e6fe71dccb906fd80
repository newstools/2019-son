DIE kwaito-sanger Mandla “Mampintsha” Maphumulo is borgtog van R2 000 in die Pinetown-landdroshof toegestaan. Maphumulo is Dinsdagmiddag gearresteer ná ‘n video van hom wat sy girlfriend, Bongekile “Babes Wodumo” Simelane, aanrand, viral gegaan het. Die hof het beveel dat hy nie met Simelane mag kontak maak nie. Maphumulo het ook ‘n klag van aanranding met die doel om ernstig te beseer teen Simelane gelê. Pat Magwaza, Mampintsha se lawyer, sê aan eNCA sy kliënt het reeds op die dag van die voorval 'n verklaring afgelê. Volgens Magwaza is sy kliënt voor die maak van die video deur Simelane aangerand. "Hy het hom toe verdedig in die tyd wat die video gemaak is," sê Magwaza. Maphumulo het na sy verskyning gesê hy is verskeie kere deur Simelane uitgelok. "Sy het my geslaan, dis hoekom ek mank loop." Hy sal op 15 Mei weer in die hof verskyn. 