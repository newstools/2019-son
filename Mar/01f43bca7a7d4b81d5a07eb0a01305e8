DIE uitgebrande lyk van ’n man is Donderdag omstreeks 16:00 in ’n beboste gebied naby Koliti­straat in Ikamvelihle in die Baai gevind. Die polisie vermoed die man was die slagoffer van mob justice. Behalwe vir daardie vermoede het die polisie andersins weinig leidrade vir die ondersoek. Generaal-majoor Dawie Rabie, bevelvoerder van die Mother­well-polisiegroepering, het harde woorde gehad. Aankla Rabie sê die publiek­ moet ophou om die reg in eie hand te neem en vermeende misdadigers aan te rand en te vermoor. Hy sê die polisie sal dié tipe moorde nie duld nie en sal diegene wat dit pleeg, arresteer en van moord aankla. Die polisie vra enigeen wat inligting oor die dood van die man het, om hulle te kontak. Jy kan die Ikamvelihle-speurders bel by 041 402 5216 of skakel die Crime Stop-nommer, 08600 10111.