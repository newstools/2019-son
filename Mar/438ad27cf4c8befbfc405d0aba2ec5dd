Jorrie van Kraaibak skryf per e-pos: Ná 25 jaar in die huidige bedeling sal ’n mens sweer die ANC sal die nalatenskap van die apartheidsregering afskaf. Maar nee, steeds is hulle so vasgevang in die apartheidsdenke dat hulle die verskillende klasse op die voorstedelike treindiens behou het. Die ANC se hoofmandaat is om werkende mense te vervoer vanaf punt A na B om betyds by hul werk te wees. Dit is ’n noodsaaklike diens aan landsburgers wat wêreldwyd in stede toegepas word – behalwe in Suid-Afrika. Onekonomiese sneltreine ry byna dolleeg van Kuilsrivier of Kraaifontein in die spitstye omdat dit net voorsiening maak vir Metro Plus-klante. Hulle sal liewer enorme bedrae spandeer aan polisiëring om derdeklas-gebruikers uit hierdie treinwaens te verwilder. Mooi so, ANC, die apartheids­base het julle goed geleer. Maar besef julle julle doen dit nou met julle eie mense?