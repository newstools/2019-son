DIS amptelik – Kylie Jenner is die wêreld se jongste self-made dollar billionaire. Op ’n rype 21 jaar oud het die tydskrif Forbes die jongste Kardashian-sussie dié titel gegee. Die waarde van Kylie se make-up-besigheid, Kylie Cosmetics, op $900 miljoen geraam. As jy al die tjieng bytel wat die besigheid klaar vir haar inbring, dan is die mammie van Stormi meer as ’n miljard werd. Dit oortref Mark Zuckerberg se rekord. Die baasbrein agter Facebook het sy eerste miljard gemaak toe hy 23 jaar oud was. In 2018 was Kylie nommer 27 op Forbes se jaarlikse lys van Amerika se rykste self-made vroue. Die tydskrif het tóé al voorspel dat sy die jongste self-made billionaire gaan word. Daar is natuurlik haters wat voel dat die jong Kar­dashian is glad nie self-made nie, want haar familie se miljoene het haar ’n hupstoot in die lewe gegee. Ek sê dié girl het dalk die kapitaal en aansien van haar familie gehad, maar sy het hard gewerk om daai miljard te laat inrol. Kyk net na haar lamsakkige broer, Rob. Hulle het dieselfde resources gehad, maar sy is ’n billionaire en hy kan nie eens sy sokkie-besigheid reg bestuur nie. Geluk, Kylie!