DIE bestuur van die Tafelberg Nasionale Park het aangekondig die Leeukop-wandelpad is Vrydag heropen. ’n Deel van die trail is nog onder konstruksie, maar dit is duidelik vir besoekers gemerk. Onwettige roetes is gesluit om die natuur te rehabiliteer. Die voetpad aan die noorde­like helling van die Kramat tot die spiraalpad bly gesluit ná laas maand se brand sodat die plantegroei kan herstel. Die bewaringspan het ’n versoek gerig dat wandelaars nie van enige van die roetes moet afwyk nie. Die park vra besoekers om hul vullis saam met hulle te neem wanneer hulle vertrek.