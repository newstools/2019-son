’N MENS moet glad nie van Red Bull se renmotors vergeet as aanspraakmakers op vanjaar se Formule 1- titel nie. Só sê die Brit en Mercedes-renjaer Lewis Hamilton voor die Grand Prix in Bahrein. Red Bull lyk soos ’n span wat weer in die regte rigting beweeg,” het Hamilton gesê. “Ek hoop regtig die kompetisie gaan hierdie naweek baie taaier wees. “Daar is geen twyfel die Red Bulls spog met meer krag nie. “Hulle is baie naby aan die beste karre, veral op die reguit gedeeltes. Hulle is nét so vinnig soos ons.”