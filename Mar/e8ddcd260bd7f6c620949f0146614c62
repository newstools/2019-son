DNS-TOETSE is die rede vir die vertraging in die saak teen Johan Williams (47). Williams word aangekla van die moord op Chantell Matthysen (21), Maria Isaacs (33) en Natalie Jonkers (35). Die ondersoekbeampte sers. Cornelius van Rooyen het vroeër getuig dat nog ondersoeke aan die gang is in verband met nog moorde in Vredenburg en Tulbagh. Die staat het Vrydag in die Wellingtonse landdroshof gevra dat haarmonsters van Williams geneem word om te kyk of dit ooreenstem met DNS wat op die victims se klere gevind is. Die saak is uitgestel en sal op 6 Mei weer in die Wellington-landdroshof voortgaan. Die Nasionale Vervolgingsgesag hoop om dan die saak oor te plaas na die Kaapse hooggeregshof vir ’n voorverhoor.