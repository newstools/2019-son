MAURICIO Pochettino en sy Tottenham Hotspur-sokkerspan se celebrations van Dinsdag se kwalifisering vir die Champions League se kwarteindronde is gister lelik kortgeknip. Spurs het Borussia Dortmund met 1-0 in Dortmund geklop. Maar wanneer die Londense klub die naweek ’n terugkeer tot aksie in die Premier­liga maak, sal Pochettino nie langs die kantlyn staan nie. Die Spurs-baas is vir twee wedstryde deur die Engelse sokkervereniging geskors. Die Argentynse boorling het twee weke gelede ’n lelike uitval met die skeidsregter Mike Dean gehad nadat Spurs teen Burnley verloor het. Pochettino is ook met £10 000 (sowat R186 789) beboet en het besluit om sy straf te aanvaar. Oor sy skorsing het Pochettino aan SkySports gesê: “Ek is baie teleurgesteld in myself, ek dink nie daar is iets wat ek daaraan kan doen nie, maar ons sal sterk staan. Uitvind “Ek kan maar net lag vir nie hulp kry van die sokkermense in ons land nie. “Jy gaan môre uitvind hoekom ek nie te gelukkig met die mense is nie.” Dit sal die eerste keer in sewe jaar wees dat die Argentynse sokkerafrigter ’n skorsing in Engelse sokker ontvang. Pochettino sal in die stands moet sit wanneer Spurs Saterdag teen Southampton speel en dan weer op 31 Maart in ’n groot kragmeting met Liverpool.