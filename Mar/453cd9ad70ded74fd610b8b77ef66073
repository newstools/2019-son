SUUR fans van Ariana Grande is soos in “Thank You, Next” oor haar onlangse collaboration met Starbucks. Volgende nypost.com het die sangeres laas week aangekondig sy gaan met die coffee chain saamwerk om hul nuwe drankie, Cloud Macchiato, te bemark. Dis espresso met koue, geklopte room en karamel of kaneel bo-op. Niks fout daarmee nie, behalwe dat Ariana voorheen verkondig het sy’s ’n vegan. Room In dié campaign het sy selfs die hashtag “#trythesoyversion bygevoeg. Arianators het toe aangeneem dit beteken Cloud Macchiato is vegan. Toe nie. Die room bevat eierwit en die karamelstroop het room in. Baie aanhangers wonder nou of sy ooit nog vegan is. Een het getwiet: “Ek’s nie seker hoekom ’n mens dié drankie sal promote as jy vegan is nie. “Dit sou nice gewees het as jy jou invloed gebruik het om ’n plantgebaseerde gereg te skep of ’n drankie wat ’n vegan weer­gawe het.” Nog een kla: “Aangesien Ariana Grande vegan is, het ek gedog die nuwe Starbucks-drankie wat sy endorse, sal vegan wees. “Ek was sommer baie hartseer toe ek agterkom dit het verpoeierde eierwit in.” Starbucks het toe ook maar ’n eiertjie gelê. Hy het getwiet hoewel daar nou nie ’n vegan-vriendelike Cloud Macchiato is nie, het hy heelwat ander plantgebaseerde drankies wat vegans kan geniet.