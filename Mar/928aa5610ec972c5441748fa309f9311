DAAR is seker baie vroue daar buite wat daarvan droom om soos Rihanna te lyk. Maar vir die superster se lookalike is dit glad nie lekker nie. Yna Sertalf (23) moan sy sukkel om ’n man te kry omdat sy uitgeknip Rihanna is. Die Daily Mail berig Yna is oorspronklik van die Wes-Indiese Eilande, ook mos Rihanna se wêreld, maar woon nou in Frankryk. “Ek is die afgelope jaar single. Ek wil nie in ’n verhouding wees met iemand wat my as Rihanna sien nie.” “Wanneer ek met iemand is en ek hoor te veel die naam Rihanna, gee ek op, want ek weet nie of hulle fantaseer dat hulle saam met Rihanna is en of hulle regtig vir my wil leer ken nie.” “Dís hoekom ek single is.” Sy voeg ook by dat sy baie vir RiRi mistake word. “Dit gebeur gewoonlik wanneer ek by toeriste-plekke is.” Metro berig selfs Yna se ma het eenkeer gedink sy is RiRi (31). Daar is groot probleme in die wêreld, maar om uitgeknip soos RiRi te lyk, is beslis nie een van hulle nie.