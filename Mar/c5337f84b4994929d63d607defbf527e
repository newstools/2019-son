DIE twee onoorwonne spanne in die Northern Areas Football Association (Nafa) se Premierliga tackle­ mekaar Sondag. Sibanye het uitstekend begin deur van Nafa se meer gesoute spanne sover te klop. Hoewel hulle en Fairdene dieselfde punte (9) ná drie wedstryde het, is Sibanye bo-aan die puntelys danksy ’n gunstiger doeleverskil. Kampioen Sondag sal dus gesien kan word of Si­banye so kan voortdoen. Die verdedigende kampioen, West Lake, sukkel ’n bietjie, maar sal teen Celtic die geleentheid kry om op die wenpad te kom. Tornado het nou éérs iets om te bewys in die Tweede Liga. Dis nadat die klub verlede week vaarwel gesê het aan sy eienaar, wat doodgeskiet is. Tornado het in die week met 2-1 oor Amavarara geseëvier om sy plek bo-aan die puntelys te verstewig. PE Stars, wat tweede is, het Matta Milan met 4-0 geklop. Albei spanne het 50 punte, maar Tornado het een minder wedstryd gespeel. Nafa-bepalings PREMIERLIGA (Alle wedstryde begin 15:15): Môre –  Lads t Bloom Callies (ADCOCK-STADION); Wolves t Blackpool (GELVAN-SPORTTERREIN); Glenville t Park United (GLENVILLE-SPORT­TERREIN); Stardrift t Hotspurs (MAROCKWEG 1); West Lake t Celtic (MAROCKWEG 2). Sondag – Ramblers t Helenvale (GELVAN-SPORTTERREIN); Shamrocks t Fairview Rovers (ADCOCK-STADION); Fairdene t Sibanye (MAROCKWEG). TWEEDE LIGA : Vandag 19:00 – Sibanye t Peace Makers (ADCOCK-STADION). Môre­ (Alle wedstryde skop 15:00 af) – Bush Bucks t The Guys (JAN SMUTS-STADION); Butterworth t PE Stars (WSU SPORTTERREIN); Yaka United t Tornado (MT. AYLIFF-STADION); Matta Milan t Mthatha Bucks (DUTYWA-STADION); Highbury t Future Tigers (NMU SUID-KAMPUS); Amavarara t Bizana Pondo Chiefs (DUMPY ADAMS-STADION); Suns t Birming­ham City (NU2-STADION).