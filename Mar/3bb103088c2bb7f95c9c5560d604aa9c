QUEEN B is al weer stilletjies besig om aan ’n album te werk. The Sun berig dat Beyoncé reeds klaar is met drie songs. Iemand na aan die mammie van drie verklap dat dié ster-musikant omtrent doenig is in die studio. Dié persoon sê: “Beyoncé vat tans ’n break, maar sy werk in die geheim aan ’n album, en sy het al drie songs voltooi. “Ál drie dié songs gaan oor vroue wat mekaar ondersteun en mekaar bemagtig. “Haar fans gaan mal wees daaroor, en wees verseker, dié songs gaan dansvloere volmaak.” Dis nie al nie. Julle weet mos nou al teen dié tyd dat die Grammy-wenner se stem ook in die nuwe Lion King-fliek gehoor sal word. Queen B gaan die stem van Nala die leeuwyfie wees in dié computer-animated remake wat in Julie uitgereik sal word. Nes Beyoncé, wat twee dogters en ’n seun het, het Nala ook drie kinders, maar dis twee seuns en ’n dogter.