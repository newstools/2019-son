MAN, noem my sommer Thor! Oukei, oukei. Ek swaai nie ’n hamer rond nie. Maar daar is darem die lang hare, die blou oë en die breë skouers. Nee, my eintlike super power blyk my bleek vel te wees. Volgens Black First Land First se mense het hierdie whitey (en die ander whit­eys) sommer daai horrible en dodelike sikloon Idai veroorsaak – soos ’n propperse God of Thunder. Jip, hulle het in ’n verklaring gesê dis die wit kapitaliste se doings en screwings wat agter die tragedie sit wat Mosambiek, Malawi en Zim so lelik getref en hordes mense laat sterf het. Want dis die wittes wat verantwoordelik is vir global warming. Nou laat ek dit maar daar. Maar gepraat van krag: What’s up Eksdom? Weke lank slaan load shedding die land plat. Alles word geshed. Die ekonomie ook. Miljarde is verlore. En daar was nie ’n einde in sig nie. Nie eens aan die einde van die tonnel nie, want die aankomende trein het weens load shedding gaan staan. Maar toe, ewe skielik, gaan die ligte weer aan en is dit business as usual. Maar hier is vir my ’n slang in die gras. Die gevaarligte moet hier aangaan – vir almal, and all puns intended. Want die ligte wat weer brand, is darem convenient. Of hoe? Veral net so hier voor die verkiesing. Ek het ’n spesmaas die regerende party het gekliek die load shedding het ook hulle ondersteuning geshed. Sommer op groot skaal. Ek weet nie hoe ’n instansie wat al jare sukkel om die ligte aan te hou en miljarde rande in die rooi is, dit reggekry het nie. Hulle het dan self erken daar is groot fout. Maar daar het jy dit nou. My groot vraag is: Wanneer gaan die wet van Transvaal (jy weet, k*k en betaal) inskop? Me thinks sommerso kort ná die verkiesing. Hierdie kortstondige ligtyd gaan later sommer hard terugkom om ons landsburgers in die gat te byt. Ek het so ’n voorgevoel die laaste paar weke van erge load shedding gaan sommer soos ’n Sondagskoolpiekniek lyk vergeleke met die al­ge­hele chaos wat die land later vanjaar in die gesig gaan staar. Algehele blackouts? Check. Afgradering van die ekonomie? Check. Totale anargie? Check.