MAN, dinge het onlangs omtrent geruk in Atlantis. Een Saterdag was daar ’n see van Volkswagen Golfs op die Wesfleur-sportgrond. En dit was nie sommer enige Golfs nie. Volgens Murphy Roberts van die koerant Weskus Nuus het die Mk1-motorklub in Atlantis getry om die Volkswagen-logo met die meeste Mk1-motors te vorm. Ricardo Skippers, die voorsitter van die klub, het verduidelik hulle het omtrent 140 karre nodig gehad om die record te slaan, maar slegs die helfte daarvan het opgedaag. Stan Jacobs van die Suid-Afrikaanse VW Mk1 Owners’ Group en die plaaslike groep Mk1 LifeStyle het Atlantis se VW-logodag beplan. Maar never mind. As jy na die foto kyk, lyk die logo steeds agtermekaar. Gunter Blokken van België, wat besig is met ’n documentary oor dié kar, het ook die bash bygewoon. Volgens Blokken was hy baie beïndruk met die gedagte en het alles nogal mooi uitgewerk Maar laat die pics liewer hulle eie storie vertel ...