CHAOS! Absolute chaos! Dit is hoe pendelaars die stand van sake beskryf het toe taxi drivers verskeie taxi ranks in die metro Saterdag vir ure gesluit het. Pendelaars is gestrand gelaat toe beswaarde taxi drivers opgedaag en hulle minibustaxi's só parkeer het dat niemand in of uit kon kom nie. Die deurmekaarspul het omstreeks 11:00 uitgebreek. Die beswaarde drywers het hulle misnoeë teenoor die Stad Kaapstad uitgespreek en gesê hulle is gatvol vir die stadsraad wat gedurig op húlle kom pik as dit by verkeers­reëls kom. Een van die drivers sê hulle is gatvol dat hulle hoë boetes opgelê word en dat daar op hulle taxi’s beslag gelê word. Die ontwrigting was só erg dat dit talle pendelaars se planne heeltemal omvergegooi het. Baie taxi drivers in die Strand, Sir Lowry’s Pass Village en Macassar sê hulle was nie bewus van die optrede nie en hulle moes toe maar wag totdat die rank teen 14:00 weer oopgemaak het. Van die pendelaars met wie Son gepraat het, was min beïndruk met die taxi drivers se gedrag. “As hulle die verkeers­reëls oortree, moet hulle eenvoudig betaal. Hulle is nie above die law nie,” het een pendelaar gesê. ’n Bejaarde pendelaar meen weer daar gaan ’n dag aanbreek dat taxi drivers spyt gaan wees oor wat hulle aan hulle pendelaars doen.