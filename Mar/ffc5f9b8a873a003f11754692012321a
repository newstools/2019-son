AS JY ’n liefhebber van klubrugby is, móét jy môre in Uitenhage wees. Die eerste rede is albei wedstryde in die half­eindronde van die Oos-Kaap se Super12-reeks. En die tweede is dat Gardens sy eerste ver­skyning in die Gold Cup maak. Reën word voorspel. Die spanne sal dus gou moet aanpas as dít gebeur. Nat toestande kan ál die spanne dus ’n groot uit­daging bied en voordele neutraliseer. Reën ofte not, Star of Hope en Progress kan tuisveld­voordeel benut om die eindstryd van die Super12­ te haal. Druk Star of Hope kry in die Jabavu-stadion te doen met die moeilike manne van Oos-Londen-Polisie. Star het in die Mayoral Cup getoon dat hy druk goed kan hanteer. Dié span het vanjaar al in baie wedstryde gespeel waarin die uitslag deurgaans in die weegskaal was. Sy manne kan die er­varing van daardie wedstryde benut om die knoop deur te hak. Progress kom op die Central Fields teen Port Elizabeth-Polisie te staan. Bepalings Super12-halfeindronde Jabavu-stadion 14:00: Star of Hope t OL-Polisie; Central Fields 17:00: Progress t PE Polisie. Gold Cup Derrick Ferreira-stadion –   11:00: Gardens o. 17 t John Walton;   12:10: 1ste reserwes – Gardens t Missionvale­;   13:30: 1ste spanne – Gardens t Mis­sionvale; 15:00: Gardens o. 9’s (10 minute aan ’n kant);  15:30: Gardens­ t Secunda.