SY VROU is betrokke by verskeie business ventures. Dit sluit ’n gastehuis in waarin sy aandele het deur ’n geregistreerde beslote korporasie waarvan sy die enigste lid is. Só het regter Mandela Makaula gesê toe hy Vrydag in die Baaise hooggeregshof redes gegee het hoekom hy hom aan die Timothy Omotoso-verhoor onttrek. Makaula het hom onttrek nadat dit in Februarie vanjaar aan die lig gekom het van die getuies in die saak bly in ’n gastehuis waarin hy glo aandele het. Volgens Makaula het hy kort hierna sy voorneme verklaar om homself van die verhoor te recuse en het nou gesê hy doen dit in die belang van geregtigheid. Makaula het gesê hy is geensins by enige maatskappy as direkteur of aandeelhouer betrokke nie. Hy het aangevoer hy het geen rol en/of finan­siële belange by sy vrou se sakebelange nie. Makaula het gesê ter wille van caution en weens voorwaardes wat gepaard gaan met die werk wat hy doen, verklaar hy sy vrou se sakebelange gereeld aan die hoofregter. Volgens hom het die verdediging nie ’n aansoek gebring dat hy hom aan die verhoor onttrek nie – hoewel hulle die huidige situasie as gronde hiervoor kan gebruik. Hy het verduidelik hy onttrek hom uit vrye wil omdat hy voorsien dit kan in die toekoms lyk of hy bevooroordeeld was. Adv. Peter Daubermann tree op vir Omotoso, ’n pastoor, en sy twee mede­beskuldigdes. UIteengesit Ná ’n kort verdaging het Daubermann aan die regter-president in die Oos-Kaap, Selby Mbenenge, gesê die staat wil dieselfde klagstaat gebruik wanneer die verkragtingsaak weer begin. Daubermann het aangedui hy gaan weer beswaar maak daarteen. Hy het vroeër ’n aansoek om verlof tot appèl gebring dat die klagte gedrop moet word, maar Makaula het dit van die hand gewys. Adv. Terry Price het toe geappelleer teen Makaula se weiering om die klagte te laat vaar. Price het gesê die staat waarin die klagte uiteengesit is, is een van die swakstes wat hy nog gesien het. Volgens hom vereis die Grondwet dat ’n klagstaat in detail uiteengesit word wat plek en tyd betref. Price het ook gesê ’n deeglike­ klagstaat stel die verdediging­ in staat om die staat se saak te chal­lenge. Dauberman het gesê hy gaan ook ’n aansoek bring dat die verhoor nie regstreeks uitgesaai word nie omdat getuies dan kan hoor wat ander getuies getuig. Volgens hom moet die media ’n nuwe aansoek in dié verband bring voor die nuwe regter wat die saak gaan behartig. Dauberman het dit ook op rekord gestel dat daar altesame 21 vroue in die saak gaan getuig. Hy het gevra – volgens hom in die belang van geregtigheid – ’n opgeleide sielkundige moet dié getuies in die hof bystaan. Hierop het Mbenenge gesê die partye moet dié issue onder mekaar uitsorteer. Mbenenge het die verhoor tot 30 Julie uitgestel. Hy het bygevoeg enige partye wat nog enige aansoeke oor issues wil bring, moet dit teen 28 Junie op die laatste doen.