DIE voorlaaste ronde van Boland-klubkrieket se Premierliga word vandag beslis. Terwyl Maties reeds die titel gewen het, wag ’n reuse-stryd op die Victoriane. Die Victoriane kom in die Eikestad teen hulle buurman Spes Bona te staan. Die Victoriane staan op die oomblik op 52 punte ná 15 wedstryde. Spes Bona, wat vanjaar die eerste keer aan die Premier­liga deelneem, het onder die omstandighede goed gevaar en tot dusver 12 ligapunte opgestapel. Hermanus is met geen punte nie heel onder aan die punteleer. Vredenburg-Saldanha is die gasheer vir Paarl-Oos en ’n sege kan hom tot die tweede plek laat klim. Die laasteronde-wedstryde in die Westelike Provinsie word ook môre gespeel. Môre se fixtures is: BOLAND: Hermanus t Corona­tions; Victoriane t Spes Bona; Vredenburg-Saldanha t Paarl-Oos; Wellington­ t Maties; Stellenbosch & Distrikte t Van der Stel. WP: Bellville t Durbanville; Brack­enfell t Victoria; Claremont t Cape Town; Langa t Ottoman; Milnerton t UWK; Rondebosch t WPKK.