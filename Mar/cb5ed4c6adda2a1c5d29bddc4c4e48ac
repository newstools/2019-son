PEP Guardiola ken net een rigting – dis vorentoe en aanval. Dis ook wat die Spanjaard nou met ag Engelse Premierliga-wedstryde oor aan sy spelers voorgehou het. Guardiola het gevra sy City-spelers moet meer meedoënloos wees in hul benadering tot die title race. Druk City gee nou weer die pas aan met ’n voorsprong van een punt oor die tweede geplaaste Liverpool. City verwelkom Watford môre in die Etihad vir ’n liga-stryd en kan sy voorsprong vergroot en ook die druk op die Reds behou. Liverpool, wat gasheer speel vir Burnley op Anfield, is eers more (14:00) in aksie. Die Hornets, soos Watford genoem word, slaan tot dusver bo hul gewig in die liga en sal soos ’n chihuahua probeer blaf by die pit bulls van City. Watford se loesing van 0-5 laas week teen Liverpool is ook ’n aanduiding dat sy defence nog nie opgewasse is om met gehalte attacks soos dié van Liverpool te cope nie – wat nog van City wat meer potent en klinies op die aanval is? Daar wag beslis ’n lang middag op Watford. Ondanks die odds wat big time in City se guns is, eis en vra sy Spaanse bestuurder net ’n bietjie meer van sy spelers. “Ek wil hê die spelers moet meedoënloos wees teen ons opposisie,” het Guardiola verduidelik. “Ek wil nie hê ons moet spanne ’n klein kans of enige hoop in wedstryde gee nie. Ons moet vir 90 minute fokus en konsentreer. “Dis die business end van die seisoen en almal skarrel vir hul eie doelwitte. “Sommige spanne jag trofeë en ander wil relegasie vryspring. Ons wil ons titel verdedig. “Ek hoop ons het geleer uit ons foute. “Alles is nog is ons hande. So, ons kan nie nou begin slaplê nie,” het Guardiola afgesluit. – AP