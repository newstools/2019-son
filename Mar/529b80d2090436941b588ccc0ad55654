STEERS het die ads waarin McCain Foods beweer hy maak “SA’s no. 1 chip” by die Reguleringsraad vir Reklame verkla. Die raad het teen McCain beslis en bevind die bewering is te vaag vir verbruikers omdat dit onduidelik is of dit na skyfies van die beste gehalte verwys of na verkoopsyfers. Famous Brands, Steers se moedermaatskappy, het in sy saak aangevoer Steers wen nou al 16 jaar elke keer die Leisure Options Award vir die beste tjippies. McCain is uitgedaag om te bewys sy Fry Chips is SA se no. 1 gegrond op gehalte. McCain is aangesê om sy ads te onttrek. – Business Insider