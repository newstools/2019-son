TWEE burgemeesters van die Wes-Rand in Gauteng was nie betrokke by die geldskandaal by die VBS Mutual Bank nie. Dít is die bevinding van ’n ondersoek wat die ANC self in Johannesburg gedoen het. Vroeër is beweer die burge­meesters Boyce Maneli en Maphefo Mogale­-Letsie was by die skandaal betrokke. Die ANC het die ouditmaatskappy De­loitte & Touche en die Gautengse tesourie die bewerings laat ondersoek. Verbaas Die burgemeesters het wel geld by dié bank belê, maar niks verkeerds gedoen nie. Maneli is burgemeester van die Wes-Randse distriksmunisipaliteit (WRDM) en sy kollega run die Merafong-munisipaliteit. Die WRDM het altesaam R81 miljoen belê en Merafong R50 miljoen. Zaza Machakela, streekwoordvoerder van die ANC, sê hulle is nie verbaas oor dié uitspraak nie. Die twee gaan nie voor die party se integriteitskomitee verskyn nie. – News24