VIR die eerste keer in 24 jaar gaan Hermanus se Passiespel nie aangebied word nie, berig Hermanus Times. Fanus le Roux, regisseur en organiseerder, het dit aan die koerant bevestig. Die Passiespel is ’n jaarlikse produksie oor die Paastyd en beeld die lewe, dood en opstanding van Jesus uit. Le Roux het aan Hermanus Times gesê die onsekerheid oor die verkiesing op 8 Mei is die rede vir die kansellasie. Die onsekerheid kan glo die getal besoekers benadeel. Volgende jaar sal die Passiespel met allerhande ver­beterings aan die klankbaan wel weer op 10 April by die Ou Hawe aangebied word.