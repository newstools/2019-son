KYK, die vrou is mooi en in al haar movies skop sy behoorlik gat. Maar die beeldskone Kate Beckinsale (45) kan nie met die Kaapse hitte cope nie! Sy was in Suid-Afrika om te werk aan haar nuwe TV show, The Widow. In ’n interview met DuJour magazine het die Britse aktrise gesels oor die challenges wat sy moes trotseer terwyl sy in die Moederstad geskiet het. Kate was ses maande hier om aan The Widow te werk. (As ek dit maar net geweet het...) Een dag was dit so warm op die stel dat sy weens ’n heat stroke omgekap het. Kate het vertel dit was ongelooflik warm en toe moes sy inderhaas hospitaal toe geneem word. Sy het darem tong in die kies bygevoeg toe sy omkap, was dit reg teen ’n baie nice en baie groot akteur. Terloops, in die Amazon Prime-reeks speel Kate Georgia Wells. Georgia se lewe word op sy kop gekeer toe sy hoor haar man is dood in ’n plane crash in die Kongolese oerwoud. So drie jaar later gaan soek sy die ware feite in daai oerwoud. Volgens Kate is dit die uitdagendste rol wat sy nog vertolk het.