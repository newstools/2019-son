TOE die cops Dimitri Guest se verklaring ná die skietery op hom afgeneem het, het hy nie gesê hy is lid van die Kak­dalers-bende nie. Guest (19) het gister in die Baaise hoog­geregshof getuig. Volgens Guest het hy oor sy bendebande geswyg omdat hy bang was die polisie neem hom in hegtenis vir die skietery op Marshall Thomas. Hy het gesê hy het nie vir die cops genoem hy het vroeër die dag op Thomas geskiet nie. Afgesit Volgens Guest het hy wel vir die polisie gesê wie op hom (Guest) geskiet het. Guest het getuig hy was hy nog nooit voor dit onder arres nie. Adv. Rafiek Ahmed, die staatsaanklaer, het gevra hoekom hy ’n gun op hom gedra het toe hy afgesit het na sy vriend Taaitie. Guest het geantwoord hy het die gun saamgevat omdat ouens van Die Gaat “nie daar mag loop nie”. Hulle kom nie met mekaar oor die weg nie. “Ek mag nie daai kant loop nie,” het hy verduidelik. Guest het gesê Thomas het in 2013 of 2014 op hom geskiet, toe hy nog ’n snotneus van 13 of 14 was. Volgens Guest was hy in daardie stadium nog nie lid van ’n bende nie.