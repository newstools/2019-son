“EK IS lief vir my lewe, maar nie vir my vrou nie.” Só het Rob Packham die dag voor sy vrou se verdwyning aan sy eks-joller gesê. Packham en sy jolmeid het nog ’n verhouding gehad toe sy vrou, Gill (57), vermis geraak het. Die jolmeid het gister in die Kaapse hooggeregshof getuig oor hul affair. Dit het in Oktober 2015 begin. As gevolg van ’n ooreenkoms met die staat word haar identiteit ter wille van haar kinders beskerm. Selfs terwyl Packham in die beskuldigdebank gesit het, kon hy sy oë nie van sy eks afhou nie. Hy het totdat die hof adjourn het na haar gekyk. Geskei Packham word aangekla van die moord op sy vrou. Gill se lyk is op 22 Februarie verlede jaar in die uitgebrande kattebak van haar BMW gevind. Die jolmeid het gister getuig Packham het vir haar gesê hy het van sy vrou geskei en hy en sy oudste dogter woon in haar woonstel in Claremont. “Hy het in Desember 2016 besluit om terug te trek na sy huis en sy vrou. Ons verhouding het voortgegaan en ons het in kontak gebly,” het sy getuig. Die eks-lover het gesê sy het geweet Gill het in Ok­tober 2017 van Packham se buite-egtelike verhoudings uitgevind. “Hy het vir my gesê sy dogter het hom aangespreek oor sy verhoudings en dat hy Gill daarvan moet vertel of anders sou sy (die dogter).” Die getuie het gesê sy en Packham het hulle verhouding discuss nadat Gill daarvan uitgevind het. “Hy het gepraat oor egskeiding as ’n opsie,” het sy getuig. Packham het na bewering in November 2017 én in Januarie verlede jaar aan sy lover gesê hy het met ’n attorney gepraat oor ’n divorce. Sy het verder aan die hof vertel hulle het mekaar gewoonlik soggens telefonies gekontak en deur die loop van ’n dag op WhatsApp met mekaar gekommu­nikeer. “Ons sou mekaar by my huis ontmoet, of by een van sy huise. Ons het ook saam weggegaan.” Die laaste keer dat Packham en sy minnares mekaar gesien het voordat Gill verdwyn het, was op 21 Februarie. Hulle het mekaar by die V&A Waterfront ontmoet. “Ons het gepraat oor sy huwelik. Hy het gesê hy is ongelukkig getroud. “Hy het gesê hy is lief vir sy lewe, maar nie vir sy vrou nie,” het sy getuig. Die vrou het gesê Packham het die volgende dag 08:30 vir haar ’n boodskap gestuur. In dié message het hy vir haar “hallo” gesê en gesê hy het hom verslaap. “Om 10:00 het hy ’n WhatsApp voice note gestuur waarin hy frazzled geklink het. Hy het gesê sy vrou het nie by die werk opgedaag nie. “Ek het hom gemessage hy moet by die hospitale en by die polisie gaan kyk.” Die eks-lover het getuig sy het eers tussen 12:00 en 12:30 weer van Packham gehoor. Hy het haar gebel en gesê hy ry rond op soek na sy vrou. “Ek het eers 17:30 weer van hom gehoor. Hy het gesê hy het sy vrou se verdwyning by die polisie aangemeld. Hy het ook gesê hy is op pad na sy suster se huis, want hy weet nie wat anders om te doen nie.” Sewe dae nadat Gill se kar en liggaam ontdek is, het Rob sy voormalige lover by haar werk gaan sien. “Ons het in sy kar gesit. Ek het my condolences oorgedra en gevra of die polisie enige leads het. “Hy het gesê hy is ’n person of interest omdat hy die laaste mens is wat haar lewend gesien het.” Beëindig Packham is die dag van dié gesprek gearresteer. “Ek het op 25 Maart ons verhouding beëindig nadat sy arrestasie public geword het. Ek is die ma van twee kinders. Dit was nie in my of hulle best interest nie,” het sy getuig. Volgens die vrou het Packham haar daarna tussen 18 en 20 keer try kontak. Die saak duur voort.