SERENA WILLIAMS het openhartig gepraat oor die dood van haar suster. Dié 23-malige Grand Slam-wenner het in ’n onderhoud met Naomi Wadler, ’n aktivis teen wapengeweld, oor haar ouer halfsuster, Yetunde Price, gepraat. Price is in 2003 noodlottig gewond. Volgens The Juice is sy geskiet in Compton, Kalifornië, terwyl sy ’n passasier was toe haar berk Rolland Wormley die motor bestuur het. Serena was baie emosioneel in die onderhoud. “Ek is persoonlik geraak deur gun violence. My suster het ongelukkig weens dit gesterf. “Mense praat nou eers regtig daarvan oor dit nou baie meer widespread is. Hierdie probleem affekteer ons gemeenskappe al jare.” Die tennisster meen dis tyd dat iets gedoen word. “Ek dink ons moet gemaklik daarmee word om ongemaklike gesprekke te voer. Situasies gaan nooit beter word as ons dit die hele tyd ignoreer nie. Ons moet dit net pak.”