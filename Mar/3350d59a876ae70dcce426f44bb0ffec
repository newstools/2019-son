DIE vermeende sekspes R. Kelly hou vol hy het geen vieslike seksdade met minderjariges gepleeg nie. The Juice berig die R&B-ster het dié week sy eerste onderhoud toegestaan nadat hy formeel aangekla is vir die seksuele aanranding van vier vroue, van wie drie minderjarig was. Hy het gesê hy “veg vir sy lewe” en het nooit sulke dinge aangevang nie. Die sanger, wat tans op borgtog uit is, het met Gayle King van CBS This Morning gepraat. Hy ontken natuurlik alles. “Of hierdie ou gerugte, nuwe gerugte of toekomstige gerugte is, dis alles onwaar.” King het hom ook gevra of hy ooit vroue teen hulle wil aangehou het. Hy het dit ewe heftig ontken. “Dis stupid. Gebruik jou common sense­. “Hoe simpel sal dit vir my wees, met my crazy verlede en waardeur ek is, om nou ’n monster te wees en meisies teen hulle wil aan te hou, vas te ketting in my basement en hulle nie te laat eet of uitlaat nie.” Toe King aanhou hamer op sy beweerde dungeon master-roetine, het die “Half On a Baby”-sanger sy moer gestrip: “Hou op! Hou net op daarmee. Ek het nie dié goed gedoen nie. Hierdie is nie ek nie!” Hy het daarna skielik in trane uitgebars, sy hande saamgevou en gesê: “Ek veg vir my lewe.”