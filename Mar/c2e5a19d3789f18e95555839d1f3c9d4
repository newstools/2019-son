DIE Wes-Kaapse minister van gesondheid, dr. Nomafrench Mbombo, het Inter­nasionale Vrouedag dié week met ’n groep jong vroue op die Kaapse Vlakte gevier. Die event is by die Hope Again Recovery Home in Mitchells Plain gehou. Jong vroue van Mitchells Plain en Klipfontein het die geleentheid bygewoon. Internasionale Vrouedag word altyd op 8 Maart gevier. Dryfveer Vanjaar het die minister hulde gebring aan vroue en meisies wat aan die Nasionale Veldtog vir Meisies en Jong Vroue deelgeneem het. Dié projek is in 2016 gestig met ondersteuning van die Global Fund. Sowat 60 000 vroue het al by dié projek baat gevind. Mbombo het gesê: “Dit werk die dryfveer teë wat die risiko vir die abuse van jong vroue verhoog.” Die projek bied hulp aan vroue wat van hul abusers afhanklik is en beveg die risiko dat hulle met MIV besmet kan word. Die tema vir hierdie jaar is #BalanceForBetter. Dit dui op kollektiewe optrede en gedeelde verantwoordelikheid in ’n samelewing waarin die geslagte gelyk en gebalanseerd is. “Dié tema moedig ons in die regering aan om hard te werk om ’n verskil in die lewe van baie jong vroue te maak. “Ons het uitgereik na talle kwesbare jong vroue om hulle die geleentheid te bied om hul volle potensiaal te bereik,” het Mbombo gesê. Dit was ’n gesellige geleentheid. Die jong vroue het die ys gebreek met vertellings. Hulle moes positiewe #hashtags bespreek. Die projek bemagtig vroue om weerstand te bied teen geweld op grond van geslag. Women of Worth (WoW) is een program wat begin is om jong vroue te betaal terwyl hulle aan verskeie programme deelneem. WoW sluit vroue tussen die ouderdom van 19 en 24 jaar in. Die ander program is Rise. Colleen Smart, Mbombo se woordvoerder, sê hulle het byna 200 vroue tussen 19 en 24 jaar oud bemagtig deur hulle deelname aan die Rise-program. “Ons is trots op die werk wat ons gesondheidsfasiliteite doen om jeugvriende­like ruimtes te skep deur ons Vriendelike Dienste-program vir adolessente en die jeug,” sê Smart. “Genderbalans is ’n noodsaak­like deel van gemeenskappe en dra uiteindelik by tot ’n bloeiende ekonomie,” het Mbombo die event afgesluit.