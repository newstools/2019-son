DIE rebelse royals moet maar vasbyt. Die swanger Meghan en prins Harry se paadjie gaan nou wel van prins William en Kate s’n skei, maar hulle sal steeds aan die queen verantwoording moet doen. Volgens The Sun wou die hertog en hertogin van Sussex glo iets hê wat die monargie nooit sou toelaat nie. Dié tweetjies het gehoop om complete royal freedom te kry, maar Queen Elizabeth en prins Harry se derra, prins Charles, wil dit glad nie toelaat nie. ’n Informant verklap aan die koerant: “Hulle wou hê hulle huishouding moet heeltemal onafhanklik van die Buckingham-paleis wees, maar daar is nee aan hulle gesê. “Daar is ’n institutional structure wat nie hierdie soort onafhanklikheid toelaat nie. Daar word gemeen dat dit goed is om die Sussexes onder die jurisdiksie van die Buckingham-paleis te hê. Hulle kan dus nie net uitgaan en hul eie ding doen nie.” Harry en Meghan wou glo onafhanklik wees en ’n Sussex brand skep vir hulle filantropie. Hoewel die egpaar heel waarskynlik sal voortgaan met hul filantropie, sal hulle steeds deur die paleis se kanale moet werk.