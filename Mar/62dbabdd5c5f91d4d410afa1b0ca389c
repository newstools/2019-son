’N ZIMBABWIESE man wat sy meisie 34 keer met ’n mes gesteek het, sal eersdaags hoor hoe lank hy in die tronk sal boet vir sy dade. Lloyd Simbarashe is in Desember verlede jaar skuldig bevind aan die moord op Nikita Lewis (24). Lewis is op 9 Oktober 2015 by ’n winkel naby die Saartjie Baartman-sentrum vermoor. Sy was juis in die sentrum vir veiligheid nadat Simbara­she haar met acid in die gesig gegooi het. Die hof het gister getuienisse van die proefbeampte van korrektiewe dienste en ’n maatskaplike werker gehoor. Robbeneiland Hulle het getuig van die impak wat Lewis se dood op haar kind en die familie se lewe gehad het. Die maatskaplike werker sê Lewis se seun sien vir Simbarashe as die villain in ’n movie. Hy sê Simbarashe kan maar 100 jaar tronkstraf op Robbeneiland kry vir sy ma se dood. Volgens haar moet die seun gestuur word vir berading. Sy sê die kind onthou vir “Simba” as die man wat gereeld sy ma aangerand het. Volgens hom was hulle ’n happy gesin voordat sy ma in ’n verhouding met Simba betrokke geraak het. Sy sê hy is gelukkig dat hy en sy pa ’n goeie verhouding het. Een van Lewis se anties wat ook onder Simbarashe se hande deurgeloop het, sê hulle is nog lank nie oor Lewis se dood nie.