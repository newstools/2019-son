VILLAGERS Worcester het Saterdag naelskraap hul eerste wedstryd van vanjaar se Gold Cup teen die Rhinos verloor. Villa het die wedstryd 40-41 op Bolandpark in Worcester verloor nadat hulle rustyd met 14-20 agtergeloop het. Villa, wat op ‘n kol met 28-27 voor was, kon nie hul voorsprong behou nie en het twee verdoelde drieë aan die besoekers van Limpopo afgestaan. ‘n Begeesterde Villa het wel teruggeveg, maar kon nie die knoop deurhaak nie. Die Boland-kampioene reis volgende na George waar hulle vir Progress gaan aanvat. Progress het ook hul eerste wedstryd tuis teen Durbanville-Bellville met 7-35 verloor. Albei spanne sal volgende week kyk om hul eerste oorwinning te behaal.