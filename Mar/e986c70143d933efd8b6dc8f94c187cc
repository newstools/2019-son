DIS amper tyd vir Suid-Afrika se grootste jazzfees. Die 20ste Cape Town Jazz Inter­national Festival word hierdie jaar op 29 en 30 Maart by die Kaapstadse Internasionale Konferensiesentrum (Kiks) in Kaapstad aangebied. Die room van internasionale jazz- en R&B-musikante sak weer op die Moederstad toe. Jy moet dus nie hierdie geleentheid misloop nie. Van die gaskunstenaars wat gaan optree, is: Moonchild, Sho Madjozi, Gypsy Kings, Alfa Mist, Tuku Music, Nubya Garcia, die ikoon Chaka Khan van Amerika, die groot legende Steve Kekana, Richard Bona van Kameroen en die musiek-ster Jonathan Butler, wat in Suid-Afrika gebore is. Butler sê hy is sommer baie opgewonde en kan nie wag om vir sy fans op te tree nie. Vir meer inligting, kontak die feeskantoor gerus by 021 671 0506.