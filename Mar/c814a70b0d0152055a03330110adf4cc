KYLIE Jenner (21) is tog te bly dat sy haar babavetjies afgeskud het. Haar eersteling, Stormi Webster, is in Februarie laas jaar gebore. Volgens die Keeping up with the Kardashians-ster het sy byna 20 kg aangesit tydens haar swangerskap. Drie maande ná die geboorte het sy op Snapchat gesê sy wil 9 kg afskud. Sy voel deesdae baie happier oor haar lyf. Sy’t Dinsdag ’n video op Instagram gepost waarin sy sê: “Ek is happy met my plat magie.” Sy skryf dit toe aan haar diet. “Ek is natuurlik maer – nou nie soos Kendall, wat van nature ’n modellyf het nie, maar ek’t nog altyd ’n plat magie gehad.” Sy sê dit voel nou weer soos voor Stormi gebore is. Haar eetgewoontes is glo gewoonlik crazy. Sy hou van pizza, pasta en hope suiwel. Sy’t dit uit haar diet gesny en kies nou gesonder opsies. Dit het die trick gedoen.