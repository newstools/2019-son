’N PLAASBESTUURDER en ’n lorriedrywer van Clanwilliam het Vrydag in die landdroshof op aanklag van aanranding verskyn. Dis nadat hulle Jerome Boois (25), ’n plaaswerker, na bewering omgery en aangerand het. Die plaasbestuurder, Petrus van Zyl, is op R5 000 borgtog vrygelaat en die lorriedrywer, Isak Fortuin, is uit op ’n waarskuwing. Die voorval het op 3 Maart op die plaas De Berg gebeur nadat Boois vir sy girlfriend en baba gaan kuier het. Volgens Boois het hy en sy meisie die Sondagoggend ’n uitval gehad. Hy het daarna terug geloop na die plaas Cedersig­, waar hy werk. “Nadat ek al ’n ent geloop het, het die plaasbakkie agter my aangery gekom. Vrek “Hoe meer ek na die kant van die pad toe loop, hoe meer het die bakkie ook soontoe gery. Voordat ek uit pad in die bos in kon spring, het die bakkie my omgestamp. “Die plaasvoorman het my met die vuis in die gesig geslaan en ook twee keer geklap. Die trokdrywer het my in die maag geskop. “Die voorman het gesê ek moenie weer my voete op die plaas sit nie, anders gaan hy my vrek maak.” Die saak is tot eerskomende Vrydag uitgestel.