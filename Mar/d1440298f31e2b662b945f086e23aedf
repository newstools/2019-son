NÁ ’N geskiedkundige eerste oorwinning in die Varsity Cup lê ’n groot taak vandag voor vir die Universiteit van Wes-Kaapland (Udubs). Dié taak is om ’n bietjie wraak te neem teen ’n span wat Udubs in sy Varsity Shield-dae lelik verneder het. Dié span is Wits, wat homself die laaste paar jaar in die meer gesogte Cup-kompetisie gevestig het. Strafdoel Die laaste keer dat Udubs en Wits mekaar in die Shield gepak het, was in 2016, en toe is die Kapenaars met 2-39 verneder. (’n Strafdoel het destyds twee punte getel.) Aydinn Cupido se boot het gesorg dat Udubs darem op die telbord verskyn. Cupido is een van drie survivors van daai een­sydige eindstryd, en hulle koester sekerlik wraak­gedagtes. UWK sal egter gedissiplineerd moet wees.