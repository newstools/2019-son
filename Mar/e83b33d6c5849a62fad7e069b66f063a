PEP Guardiola, bestuurder van die sokkerklub Manchester City, sien rooi oor sy span se bepalings in die Engelse Premierliga ná die internasionale break. Die Spanjaard het self gesê dit kan die Sky Blues se poging kelder om sy titel suksesvol te verdedig. Dít volg nadat City se ligastryd teen Cardiff City – ’n span wat goed op pad is na relegasie – geskeduleer is vir Woensdag 3 April, gevolg deur ’n halfeindstryd in die FA Cup teen Brighton net 72 uur later in die Wembley-stadion. Nóg 72 uur later moet City wéér in Wembley wees vir die eerste been van sy Cham­pions League-kwarteindstryd teen Tottenham Hotspur. Guardiola vrees dié “mal skedule” gaan sy span se ligaveldtog in die wiele ry. “Onse bepalings vir April is suiwer malligheid,” het Guardiola gekerm. “Dis waarom dit belangrik is vir my om ál my spelers tot my beskikking te hê. “Dis belangrik vir die span se ritme. “Die manier waarop dit nou geskeduleer is, speel in Liverpool se hande in die titelwedloop.” City is nog sterk op koers om vier titels te wen nadat hy reeds die League Cup in die sakkie het. – AP