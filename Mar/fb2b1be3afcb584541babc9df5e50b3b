ALAN Winde, Wes-Kaapse minister van gemeenskapsveiligheid, challenge die ANC om bewyse te gee dat hy agter ’n smeerveldtog teen genl.maj. Jeremy Vearey sit. Die ANC se provinsiale sekretaris, Faiez Jacobs, beweer Winde het valse klagte teen Vearey, die speurhoof in die Wes-Kaap, opgemaak. Sunday Times het ook berig die intelligensiedienste ondersoek Vearey in verband met ontvoering en dwarsboming van die gereg. Jacobs sê: “Dit is ’n aanval deur sekere elemente in die DA, onder wie Winde, en is deel van ’n bewimpelde plan om voormalige MK-soldate soos Vearey te teiken. Vervolg “Die DA wil die polisie in die Wes-Kaap destabiliseer en Vearey as hoof van die speurders is ’n obvious teiken. “Die direkteur van openbare vervolging het klaar aangedui Vearey gaan nie vervolg word nie. “Die DA wou sy verkiesingsveldtog in die Wes-Kaap rondom misdaad bou en hom roem op hoe hy dit beveg. “Ons glo geen sin van die klagte teen Vearey nie. Dis niks anders as bekookte gerugte nie.” Winde kap terug en sê dis nie die eerste keer dat Jacobs ongegronde beweringe teen hom maak nie. Winde sê: “Ek challenge hom (Jacobs) om met bewyse na vore te kom – of om te sjarrap. “Dis die vierde keer dat hy sulke beweringe teen my maak, maar hy kom nooit met bewyse nie.” Vearey se selfoon was af toe Son hom gister bel.