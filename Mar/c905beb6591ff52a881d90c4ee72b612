AS CAPE Town CIty se coach, Benni McCarthy, die waarheid praat, kry Travis Graham Vrydag sy City-debuut. Dis wanneer die Citizens Polokwane City in die Moederstad verwelkom vir ’n Premierliga-stryd. Met sewe wedstryde oor voordat die seisoen afsluit, is City (39 punte) nog sterk in die wedloop om die liga-titel. Hy spook net sake uit met die spanne van Mamelodi Sundowns, Orlando Pirates (albei 40 punte) en Wits (38 punte). Sundowns het egter een wedstryd minder as die bogenoemde trio. McCarthy het uitgewys ná laas week se sege van 3-1 oor Sundowns was hy van plan om Graham in te span. “Maar toe kry Kermit (Erasmus) seer en dit het Travis se kans gekill,” het McCarthy gesê. “My ultimate plan was om hom 15 na 20 minute hier en daar te gee totdat ek dink hy is reg. “Met die break wat ons nou het, gee dit ons nog kans om met hom te werk, jy weet. “Dalk vir Polo­kwane se game kan ek hom die kans gee. “Dit is ’n stryd waar ek dan vir Zuki­ completely in watte draai,” het McCarthy bygevoeg. McCarthy sit reeds met ’n spankeuse-dilemma weens die gehalte en diepte in sy groep. As Graham ingespan sou word, sal McCarthy hom waarskynlik saam met Teko Modise, sy generaal, inspan. Dit sal ook nie ’n slegte idee wees vir McCarthy om sy tweedekeuse-goalie, Sage Stephens, ook speelkans te gee nie. Dit sal Stephens se moraal en gees g’n skade doen nie. City behoort steeds oorgenoeg ammunisie en gehalte te hê om die Rise and Shine op sy tuisveld te stuit.