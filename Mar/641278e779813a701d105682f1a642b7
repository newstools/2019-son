DIE Blues het Saterdag vir die eerste keer in twee jaar drie Superrugby-wedstryde op ‘n streep gewen toe hulle die Stormers geklop het. Die Aucklandse span het drie drieë gedruk om die Kapenaars 24-9 op Edenpark te wen. Die tuisspan moes boonop die laaste tien minute met 14 man speel toe hul
 vleuel Tanielu Tele'a met ‘n rooi kaart van die veld gestuur is. Dit was egter die Stormers wat eerste punte aangeteken het. Twee strafdoele deur Jean-Luc du Plessis het sy span met 10 punte voor rustyd met 6-0 voorgehad. ‘n Briljante drie deur Tele’a kort voor rustyd en ‘n strafdoel deur Otere Black het gesorg dat die tuisspan rustyd met 10-6 voorgeloop. Die Stormers het weer binne ‘n punt van die Blues gekom toe du Plessis ná rustyd weer ‘n strafdoel oorgeklits het. Drieë deur Black, ná ‘n offload van Sonny Bill Williams, en een deur Rieko Ioane het die punte vir die tuisspan verseker. Die Stormers speel Vrydag teen die Reds. Dit word as hul maklikste wedstryde op toer beskou. Met ‘n Stormers-nederlaag op toer, wat nou al so onvermydelik soos die dood geword het, gaan dit egter nie ‘n maklike affere wees nie. Puntemakers:Blues: driee: Tanielu Tele'a, Otere Black, Rieko Ioane; doelskoppe: Black (3); strafdoele: Black Stormers; Strafdoele: Jean-Luc du Plessis (3)