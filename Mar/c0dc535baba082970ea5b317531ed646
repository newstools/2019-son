JAMEELA Jamil het uitgevaar teen Khloé Kardashian (34) omdat sy ’n omstrede verslankingsmiddel adverteer. Die 33-jarige aktrise en aktivis het gesê Khloé is “onverantwoordelik” in haar kommentaar oor die produkte. Khloé sê byvoorbeeld die Flat Tummy Co se shakes kan in die plek van ’n ete gebruik word. Jamil sê Khloé het sekerlik ’n persoonlike afrigter, dieetkundige, moontlik haar eie sjef ’n dokter nét vir skoonheid, so sy moenie die produkte kom goedpraat nie. Sy sê Khloé moet ook sommer die gevare van die produk noem. Jameela smeek die ster van Keeping Up with the Kardashians om “slimmer as daai te wees”. Sy sê Khloé moenie “ander meisies ook seermaak soos sy seergemaak is nie”. – DailyMail