ROBERTSON. – ’n Cop het sy voël per ongeluk op ’n WhatsApp-groep vrygelaat. Die foto is op 12 Februarie glo met die cop se selfoon geneem en is laas week op social media versprei. Volgens ’n ingeligte wou die cop die foto van sy familieriem aan sy lover stuur, maar toe post hy dit per ongeluk op die Community Crime Watch Group. Die groep is verlede jaar begin ten bate van gemeenskapsveiligheid. Hordes mense het gejoin. Sedert die voëlfoto verskyn het, het mense dit nou begin verlaat. Een persoon sê toe: “What the f*ck gaan hier aan?” en het onmiddellik die groep verlaat. Op die foto lê die ou in sy geboortepakkie met sy lat half krom. Son se informant lap uit die ou slaan nou behoorlik vure dood. “Die cop het mooi verduidelik dat iemand sy foon moes gegaps en toe die dinge aangevang het. “Hy erken dat hy sterk onder die invloed van drank was toe dit gebeur het.” Son het verlede week telke maal die betrokke cop probeer kontak om oor die beweringe te gesels. Sy foon was af. Son verneem dat die cop tans met verlof is. ’n Polisiewoordvoerder, kol. Hennie de Koker, het gesê hy deal nie met Son nie omdat die koerant “dinge verkeerd doen”. Die administrateur van die groep, Mark Heydeman, wou ook nie iets sê oor die voorval nie.