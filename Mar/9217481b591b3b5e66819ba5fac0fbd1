In die goeie ou-dae was daar nie ‘n ding soos sosiale media, waar enigeen met toegang vining hul opinie op enigiets kon deel nie. Die TV-persoonlikheid, Janez Vermeiren, is die jongste wie vir aanlyn debat gesorg het. Dit het begin toe hy wit Suid-Afrikaners aanval wie die woorde “in die goeie ou dae” gebruik. Janez het as deel van anti-rassisme week sy frustrasie met die uitdrukking op Twitter gedeel. Hy noem dit is ‘n vernedering teenoor die wie onder apartheid gely het. Janez sê dit is nooit okay om oor ons donker verlede te praat as “iets goed nie.” Nie almal was happy met Janez se opinie nie. Sy defence vir die wie met hom verskil is om hulle te block. Hy het dit wel eers duidelik gemaak hy is nie happy met “wit rassiste wat apartheid verdedig nie.” Janez voeg by sy kritici begryp nie, ten spyte van hoe sleg dinge nou in die land is, is dit beter as in die donker apartheidsjare. Hy noem: “Baie wit mense verstaan dit nie. Moontlik dieselfde wie nie privilege verstaan nie.” Janez se tweets volg kort na die sanger Danny K soortgelyke opmerkings gemaak het. In ‘n reeks tweets vroeër hierdie maand het Danny getwiet: “Hy is stom geslaan deur die tekort aan empatie wat deur baie wit Suid-Afrikaners getoon word... Neem eienaarskap van die voorregte wat jy geniet...” 