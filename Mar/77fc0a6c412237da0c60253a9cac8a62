DIE Algoapark-polisie vra hulp om Siyamthanda Tembukazi Nca­payi (22) van Peacestraat, Missionvale, op te spoor. Sy het op 22 Februarie vermis geraak. Haar ma het haar 09:00 by Kenako Mall in Spondo­straat, Struandale, afgelaai. Sy’t nie weer huis toe gekom nie. Ncapayi het haar niggie Maandag gebel en gesê sy is in Joburg en gebruik die taxi driver se foon, want sy het nie airtime of geld nie. Sy het die familie nie weer gekontak nie. Nca­payi het laas ’n beige broek, ’n groen army jacket en swart tekkies aangehad. Die familie sê Ncapayi is bipolêr. ’n File vir ’n vermiste persoon is Woensdag oopgemaak. Enige een met info kan speurkonst. Zukile Jeke bel by 041 409 1000 of Crime Stop by 08600 10111.