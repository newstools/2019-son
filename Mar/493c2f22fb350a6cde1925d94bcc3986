DRIE vermeende kindermoordenaars het gister vlugtig in die Kaapse hooggeregshof verskyn. Een van dié vrot appels is Carlo de Kock van Manenberg. De Kock het glo sy skoonsuster se kind, Charnelle McCrawl verkrag en vermoor. Charnelle (10) se lyk is op 20 Oktober 2017 by ’n dam naby haar ouerhuis in Manenberg gevind. Sy is laas lewend gesien toe sy die vorige dag haar nefies, De Kock se kinders, moes gaan haal om hulle voor skool na die sopkombuis te neem. Charnelle het glo elke dag saam met die tweetjies daarheen geloop, maar daai dag het hul ma hulle self geneem. Die staat voer aan De Kock het haar in dié tyd verkrag en toe vermoor. Hy het ook sy dade probeer toesmeer deur haar lyk by die dam te gaan dump. Luidens die klagstaat is die oorsaak van haar dood veelvuldige beserings aan haar kop, nek en onderlyf. Regter-president John Hlophe het De Kock aangeraai om die opsie van ’n pleit­ooreenkoms met die staat te oorweeg. Die saak gaan Maandag voort. Jeremiah (1) was Abigail se seun. Die outjie was deur die dag in Peters se sorg terwyl Abigail gewerk het. Hy is op 12 Junie 2017 in ’n daghospitaal in Kensington dood verklaar. Jeremiah het verskeie beserings aan sy lyfie gehad, insluitende bytmerke aan sy geslagsdele. Peters staan ook tereg op aanklag van verkragting. Lloyd Simbarashe, wat verlede jaar skuldig bevind is aan die moord op sy girlfriend, Nikita Lewis, is ook vandag weer in die hof. Die jong het Lewis naby die Saartjie Baartman-sentrum vir abused vroue en kinders doodgesteek. Lewis was in hiding nadat hy haar met acid in die gesig gegooi het.