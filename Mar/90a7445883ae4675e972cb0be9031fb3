NET drie spelers wat verlede jaar vir die Boland-Kavaliers gespeel het, is in die beginspan wat teen die Blou Bulle speel. Die losvoorspeler Kenan Cronjé, stut Arnout Malherbe en Wilneth Engelbrecht het Randall Modiba (afrigter) se beginspan gehaal. Die twee spanne kom in ’n voorseisoense vriendskaplike wedstryd in Piketberg teen mekaar te staan. Klubspelers Albei spanne berei hulle vir die SuperSport Challenge voor wat volgende maand begin. Die span bestaan hoofsaaklik uit klubspelers wat ver­lede seisoen uitgeblink het. Modiba is baie tevrede met sy groep spelers. Hy het gesê: “Ons hoofdoel is om ons physicality te toets, sowel as om die Bulle onder druk te plaas. Ons het baie hard gewerk.” Die slot Marlyn Williams sal as kaptein instaan in die afwesigheid van Zandré Jordaan.