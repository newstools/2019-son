DIE Herold Meander Saxophone-fees word op 23 Maart in Herold gehou. Dis ’n fees eie aan ons mense en die plaaslike talent sal hier broodnodige blootstelling kry. Daar gaan behoorlik gemakietie word. Bring julle dansskoene saam. Die groepe kom van oral in die Suid-Kaap. Julle kan ook uitsien na heerlike tradisionele geregte. Gaskunstenaars Dié fees mag julle nie misloop nie – kom geniet die rustige plaasatmos­feer op die pragtige Tuinroete. Die gaskunstenaars is DJ John, Eden Minstrels van Pacaltsdorp, die George High Band, Kerwin Albertus, die St. Barnabas Band, Ocean Breeze en G- Minor featuring Caleb Cupido van Mosselbaai. Die fees begin 09:00 en hou tot 18:00 aan. Kontak die feeskantoor gerus by 044 873 5333.