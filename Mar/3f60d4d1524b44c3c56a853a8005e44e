DIE liggaam van ’n man is Sondag in sy kar gevind. Die 57-jarige Keith Myburgh is omstreeks 09:00 in sy groen BMW in Enslinstraat, Ottery, vermoor. Sy liggaam is langs ’n fabriek gevind. ’n Ingeligte na aan die familie het by sy aankoms op die toneel gesien een van die passasiersdeure is oop. Die polisie was toe nog druk besig om die toneel te fynkam. Volgens die informant is dit nie duidelik wat gebeur het nie, maar hy sê die familie wil graag closure kry. “Hy was ’n baie passievolle mens en om sy lewe so te verloor, is tragies.” Kaptein FC van Wyk, ’n polisiewoordvoerder, sê ’n saak van moord word ondersoek. “Die motief vir die moord is in hierdie stadium onbekend en geen arrestasies is gemaak nie,” sê hy. Van Wyk doen voorts ook ’n beroep op enige persoon met inligting oor die voorval om die Lansdowne-polisiestasie by 021 700 9000 of 082 576 2804 te kontak. Van Wyk sê die voorval het Sondag omstreeks 15:30 in Syringastraat plaasgevind. “Luidens inligting is die drie slagoffers ’n vyfjarige seun, ’n sewejarige meisie en ’n 32-jarige man,” sê hy. Die meisie het mediese behandeling op die toneel ontvang, terwyl die ander twee slagoffers hospitaal toe geneem is. “Die omstandighede rondom die voorval word ondersoek en daar is nog geen arrestasies gemaak nie,” sê Van Wyk.