DIE Onafhanklike Verkiesingskommissie (OVK) het sy kiesersrol gesertifiseer. Daar is 26,75 miljoen stemgeregtigdes – 1,3 miljoen meer as in 2014. Die OVK het Vrydag gesê sedert sy ontstaan in 1999 het die kiesersrol met meer as 47% gegroei. Die kieserstal is tans die hoogste nóg. Uit die stemgeregtigdes vir die verkiesing op 8 Mei is 55% vroue. Gauteng het die meeste geregistreerde kiesers (6,3 miljoen of 23,8%). KwaZulu-Natal is tweede met 5,5 miljoen kiesers (20,6%) en die Oos-Kaap derde met 3,3 miljoen (12,5%). Die Wes-Kaap het 3,1 miljoen (11.6%) en die Noord-Kaap het met 600 000 mense die minste geregistreerde kiesers (net sowat 2%). –News24