MENSE wat aan dwelms verslaaf is, gangsters en prostitute kan deur God gered word. Gister het die organisasie Victory Outreach in Clark Estate, Elsiesrivier, saamgekom om dié boodskap te versprei dat God mense se lewe en siele kan red. Dié kerkorganisasie is in 1967 in Los Angeles, Amerika, begin en het oorgewaai na Kaapstad en later na ander dele van Suid-Afrika. Roland Edwards, die di­rekteur­ van Victory Outreach­ Cape Town Homes­, was self 11 jaar lank aan dwelms verslaaf. “Ons is ’n landwye organisasie wat verslaafdes en gangsters help. Ons werk in baie gebiede om mense te help.” Carlo Leitch van G.A.N.G. – wat ook onder Victory Outreach val – sê hulle gaan praat by skole met kinders om te keer dat hulle by gangs aansluit en drugs gebruik. “Ons wil aan kinders wys dis nie nodig om daardie pad te stap nie en dat daar ’n uitweg is.” Hy sê hulle probeer kinders oorreed om die regte pad te stap voordat hulle in dwelmmisbruik verval. Moeilikheid Past. Nathan Asher sê hulle­ bied ook opleiding aan en deur evangelisasie word mense gehelp. “Ons wil wys dit is moontlik deur die krag van Jesus dat mense gered kan word en dat daar hoop is vir verslaafdes en gangsters. “Ons land is in die moeilikheid en deur die gospel van Jesus wil ons mense wys daar is ’n antwoord.” Een van die mense wat ook gered is en opgehou het met drugs, is Melissa Arries (29) van Elsiesrivier. Sy is in die Victory Outreach­ Homes in Kaapstad opgeneem waar sy herstel. “Ek het self tik en buttons gebruik en het met ’n gangster uitgegaan. Toe ek 16 was, het ek die lewe geskenk aan ’n seun. In die naam van Jesus is ek gered en dis meer as ’n oorwinning.” Die vrou, Ursula­ Lukas, is omstreeks 18:00 vermoor. Volgens ’n polisiewoordvoerder, sers. Noloyiso Rwexana, het hulle inligting gekry van ’n vrou wat in Bestenbierweg in Balvenie, Elsiesrivier, doodgeskiet is. “Die 34-jarige vrou is twee keer in die kop deur twee onbekende verdagtes geskiet. Die polisie soek hulle steeds. “Die omstandighede rondom die moord word ondersoek.” Enige iemand met inligting kan Crime Stop bel by 08600 10111.