DIE Sunwolves gaan in 2021 nie meer deel van Superrugby wees nie. Dié besluit is geneem ná die Japanese Rugbyunie vir Sanzaar laat weet het hulle is nie meer in ‘n posisie om die franchise na 2020 te befonds nie. Andy Marinos, Sanzaar se uitvoerende hoof, sê dié besluite is nie ligtelik geneem nie. “Dit het gepaardgegaan met gedetaileerde analise en die deeglike hersiening van die huidige en toekomstige rugbylandskap, toernooikostes, kommersiële- en uitsaai-oorwegings asook die spelers se welstand in lyn met ons strategiese plan,” sê Marinos. Die Sunwolves speel vanjaar opwindende rugby en het selfs 'n geskiedkundige oorwinning oor die Chiefs behaal. Dit was hul eerste wedstryd oorsee. 