ONTWRIGTINGS het die Kaapse mayor, Dan Plato, se budget speech Donderdag oorskadu. Alle hel het in die chamber losgebreek toe die speaker, Dirk Smit, die DA-raadslid Mzuvukile Nikelo vra om tydens die volle raadsvergadering langs hom te kom sit. ANC-raadslede het daarteen beswaar gemaak. Hulle het selfs die speaker se sitplek genader. Die ANC-raadslid Nondumiso Sono was aan die voorpunt van dié opstand. Sono het op een van die DA-raadslede gespoeg en hom byna met die vuiste bygekom. Nadat kalmte weer oor die chamber neergedaal het, het Plato uiteindelik sy begrotingstoespraak gelewer. Die ANC-leier, Xolani Sotashe, het Smit later verskoning gevra vir sy comrades se gedrag. Sotashe het egter later aan Son gesê Smit het die hele ontwrigting veroorsaak. Hy het gesê: “Dis nie in die raad se reëls om iemand wat nie deur die raad gekies is nie te nooi om tydens ’n sitting langs jou te kom sit nie. “Die probleem is, Smit wil sy eie reëls maak vir die bestuur van die raad. “Ek dink dié man is net te oud. Dis tyd dat hy aftree.” Die Stad se VIP-sekuriteitswagte en die metropolisie het betogers wat in die openbare galery vreedsaam plakkate omhoog gehou het, uitgesmyt. Lede van die Social Justice Coalition het betoog teen die gebrek aan basiese dienste in die armste gebiede. Kapenaars het nou die geleentheid om kommentaar te lewer op die voor­gestelde begroting van R49 miljard. As dié budget aan die einde van Mei goedgekeur word, sal Kapenaars vanaf Julie 8,8% meer betaal vir krag, het Plato gesê. Hy het verder gesê daar sal ook ’n 5%-verhoging vir vullisverwydering wees – vergeleke met laas jaar se 5,7%-styging. Die goeie nuus is dat watertariewe nie styg nie en rates gaan met 22% verminder, het hy bygevoeg. Sover dit die budget se kapitale uitgawes aangaan, kry die departemente van water en vullisverwydering, vervoer en energie die grootste slices van die koek. Water kry sowat R4,5 miljard, vervoer kry so R1 miljard, en energie meer as R862 miljoen. Sotashe het die voorgestelde begroting verwerp. Hy het gesê: “Plato gee voor die Kapenaars kry verlagings, want dit is mos ’n verkiesingsjaar. “Maar as jy kyk: Vir die boekjaar 2020-’22 gaan die koste van munisipale dienste weer skerp styg.”