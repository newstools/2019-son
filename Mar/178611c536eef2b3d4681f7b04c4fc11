MIKE Fraser gaan in Saterdag se Superrugby-derbystryd tussen die Sharks en die Bulls in Durban blaas. Dié Nieu-Seelander gaan deur sy landgenoot Brendon Pickerill en Rasta Rasivhenge van Suid-Afrika bygestaan word. Christie du Preez, ook van Suid-Afrika, sal die taak as TV-skeidsregter (TMO) verrig. Nick Briant, nog ’n Kiwi, gaan in die Stormers se kragmeting met die Blues in Auckland blaas. Glen Jackson van Nieu-Seeland en Federico Anselmi van Argentinië is die assistent-skeidsregters. Ben Skeen van Nieu-Seeland is die TMO aan diens. Jaco Peyper en Egon Seconds van Suid-Afrika gaan Vrydag (10:45 SA tyd) die assistent-skeidsregters in die game tussen die Waratahs en Sunwolves in Newcastle wees. AJ Jacobs is die ref in die game tussen die Reds en die Rebels in Brisbane. Marius van der Westhuizen is een van sy assistent-skeidsregters.