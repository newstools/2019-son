ONTHOU enige iemand nog daai TV series uit die 1990’s Beverly Hills, 90210? Een van die sterre, Luke Perry (Dylan McKay), is in die hospitaal. Jonger garde kan hom ken as Fred van Riverdale. Volgens TMZ was hy in Los Angeles vir werk, maar toe kry hy ’n moewiese stroke. E! News berig paramedici is na die akteur se huis ontbied, waarna hy na ’n hospitaal geneem is. Volgens sy publicist is die akteur (52) steeds onder observasie. Net ’n dag voor dié emergency is aangekondig die ou reeks gaan herleef. Nadat die nuus van Luke se beroete gebreek het, het sy destydse co-stars natuurlik op die internet gespring om hom net die beste toe te wens. (Hulle moet seker, want wanneer laas het jy van een van hulle gehoor? Alle publisiteit is goeie publisiteit.) Shannen Doherty (47), wat Dylan se meisie Brenda gespeel het, het hom sterkte toegewens. Ian Ziering (54), wat sy tjommie Steve was, het ’n foto geshare van toe hy en Luke nog laities was. Hy het ook voorbidding vir sy ou kollega gevra. Molly Ringwald (51), ’n medester in Riverdale, het via Twitter vir hom liefde gestuur.