DIE nagevolge van daai spul klagte van seksuele molestasie teen Michael Jackson lyk glad nie goed nie. Die Children’s Museum in Indianapolis, in die Amerikaanse deelstaat Indiana, het aangekondig hy gaan goed soos Jackson se fedora, handskoen, en ’n poster uit sy display verwyder. Volgens Channel24 kom dié besluit ná die dokumentêr Leaving Neverland­, waarin James­ Safechuck en Wade­ Robson vertel van hulle tyd saam Wacko Jacko. In die doccie sê hulle mos hoe die popkoning met hulle gepeuter het toe hulle nog laities was. Chris Carron, die museum se direkteur, het gesê wanneer hulle uitstellings saamstel, oorweeg hulle voorwerpe wat op een of ander manier verbind is met hoëprofiel-mense. Carron sê sulke uitstallings vertel natuurlik ’n storie wat dié bekendes se goeie karakter uitbeeld. Die verwydering in Yankland kom kort nadat radiostasies in Niey-Seeland en Kanada MJ se songs soos ’n warm patat gedrop het uit hul playlists. Die TV-reeks The Simpsons het selfs ’n episode waarin Michael uitgebeeld word, geskrap uit die DVD sets van die show.