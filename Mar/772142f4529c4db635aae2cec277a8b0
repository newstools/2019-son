HELENVALE het weer die Fairview Rovers­sokkerspan met rooi gesigte gelos in die Northern Areas Football Association (Nafa) se Premierliga. Rovers is ná die eerste naweek van Premierliga-aksie as die gunsteling beskou. Dit net om dié naweek met 2-4 deur Helenvale terug aarde toe gebring te word. Dit is duidelik dat Helenvale­ se sukses in die Mayoral Cup die span baie momentum gegee het en hy ry steeds daai wave. Rovers is ’n week gelede geloof vir hoe hulle die verdedigende kampioen, West Lake, geklop het. Daar is duidelik probleme by West Lake, want hy’t weer op sy baadjie gekry – dié keer met 1-3 teen Hotspurs. ’n Span wat egter geen tyd mors nie, is die nuweling Sibanye. Hy het die gesoute Bloom Callies met 7-0 laat les opsê. Sibanye is ná twee rondes boaan die Premier­liga-puntelys. 