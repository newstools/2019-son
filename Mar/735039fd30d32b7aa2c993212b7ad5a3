ROBERTSON. – ’n Handvol leerders van die Laerskool Vergesig gaan die volgende jaar heerlik bederf word. Volgens Catherine Marcus, skoolhoof, is die leerders baie goed gedissiplineerd en hulle gee altyd hul samewerking. Shoprite spoil hulle eintlik al van verlede jaar af. Die groepie kry elke maand gratis skryf­behoeftes en toiletware. Volgens Marcus werk die meeste van dié kinders se ouers by Shoprite, en daarom wou hulle graag iets vir dié groepie jong mense doen. Skoolrompie Shoprite het boonop R5 000 aan die skool geskenk. Marcus sê: “Ons gaan hierdie geld aanwend vir ’n kind wat dalk ’n skoolrompie kort of dit spandeer op iets vir die skool.” Volgens haar sal die skenkings die res van die jaar voortgaan. Die leerders wat hierby baat vind, sê hulle is baie bly Shoprite voorsien in hulle behoeftes. Marcus, haar personeel en die leerders wil Shop­rite bedank vir die goeie gebaar.