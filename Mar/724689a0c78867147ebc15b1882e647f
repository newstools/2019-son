ESKOM het Vrydag fase 2- beurtkrag ingestel nadat die druk op sy netwerk verbeter het. Andrew Etzinger, Eskom se woordvoerder, sê die “tekens lyk belowend” vir die afskaling in rotasie-blackouts omdat die beskikbare kragopwekkingskapasiteit verbeter. Vrydag was die eerste keer in ’n week dat Eskom nie fase 4-beurtkrag afgedwing het (wat 4 000 MW uit die kragnetwerk verwyder) nie. Etzinger sê ’n rede vir die verbetering is omdat ’n groot skeepsvrag diesel Donderdag in die Kaap aangekom het. Dit word in noodgevalle gebruik om oop siklus-gasturbines aan te dryf as steenkool-eenhede buite werking is. – Fin24