NGANI Laumape se driekuns aan driee het Vrydag ’n begeesterde Hurricanes weer op die wenpad gebring in Superrugby. Die ‘Canes, weneers van die 2016-kompetisie, het die driemalige wenners die Brumbies met 43-13 in Manawatu geklop. Dit was ’n terugkeer tot vorm vir John Plumtree (afrigter) se span, nadat hulle die vorige naweek liederlik deur die Crusaders in Christchurch geklop is.Laumape, wat as die ‘Canes  se minibus bekendstaan, was ’n handvol vir die Australiese span se verdediging. Dane Coles het ook gewys hy is sterk op pad om weer sy beste rugby te speel en die nr. 2-trui in die All Black-span syne te maak. Hurricanes – drieë: Dane Coles (2), Ngani Laumape (3), James Blackwell; doelskoppe: Beauden Barrett (4), Jackson Garden-Bachop; strafdoel: Barrett. Brumbies – drieë: Folau Fainga’a, Tom Wright; strafdoel: Christian Leali’ifano. Die Crusaders het intussen hul segetog in vanjaar se kompetisie tot drie gestrek deur die Reds in Brisbane met 22-12 te klop. Die Reds het hulself darem nie in die skande gesteek nie, en groot veggees te toon teen ’n ‘Saders-span gelaai met All Black-talent en diepte in verskeie posisies. Reds - drieë: Samu Kerevi, Scott Higginbotham; doelskop: Bryce Hegarty. Crusaders – drieë: Braydon Ennor, Will Jordan, Fetu Douglas, Jordan Taufua; doelskop:  Richie Mo’unga.   