TWEE spelers van ‘n Turkse sokkerklub het rooikaarte ontvang nog voor 'n wedstryd afgeskop het ná ‘n teenstander glo met ‘n razor blade aangeval is. Die wedstryd tussen Sakaryaspor en Amed SK in die Turkse derde liga was lelik van begin tot einde. Verskeie spelers is met beserings ná die wedstryd hospitaal toe gehaas. Mansur Calar van Amed SK word nou deur ‘n lewenslange skorsing in die gesig gestaar. Hy het voor die wedstryd glo ‘n razor blade in sy hand versteek terwyl spelers van die twee spanne blad geskud het. Hy het Ferhat Yazgan van Sakaryaspor glo daarmee in die nek gesny. Yazgan het ‘n foto van die snye aan sy nek agterna op Instagram gelaai. Sakaryaspor het die aanval by die polisie aangemeld. Amed SK ontken egter die bewerings en sê hul teenstanders wil net hul naam deur die modder sleep. - Stuff.co.nz  