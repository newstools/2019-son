DIE Indiese woord vir onderbroek is onlangs in die Oxford English Dictionary opgeneem. “Chuddies” is onder 650 woorde wat by dié woordeboek gevoeg is. Dis deel van hulle plan om streektale beter te verteenwoordig. Elke kwartaal word nuwe woorde ingesluit. “Chuddies” is opgeneem saam met “pony bottles” (silinders vir skubaduik), “jibbons” (sprietuie) en “kitbash­er” (iemand wat met dele van ’n kommersiële skaalmodel ’n nuwe skaalmodel bou). Die Indies-Engelse woord beteken volgens die woordeboek “kortbroek” of gewoonlik “onderbroek”. – NDTV