BABES Wodumo is glo net so slanerig soos haar berk, Mandla “Mampintsha­” Maphumulo­. Ek sien op eNCA dat die Gqom-sangeres en drie van haar pelle aangekla is nadat hulle Maandagaand glo ’n vrou by ’n gastehuis in Umbilo aangerand het. Dis nadat ’n video viral gegaan het waarin sy aangerand word, na bewering deur haar berk. Dit is nog nie duidelik wat aanleiding gegee het tot die insident met die vrou in die gastehuis nie. Babes se familie wou nie kommentaar lewer op die voorval nie en sê dat hulle nie daarvan bewus is nie. Lawyers Die sangeres se derra, Reverend Welcome Simelane­, laat hoor: “Ek kan nie daaroor praat nie, want ek was nie daar nie.” Die derra het later bevestig ’n saak van aanranding is by die polisie gemaak. “As daar enige iemand is wat aangerand is, moet hulle doen wat Babes gedoen het en ’n saak aanhangig maak. “Sy moet haar eie lawyers aanstel, soos Mandla gedoen het. “Dit sal dan beteken dat ons die saak in die hande van die betrokke lawyers kan los. Ek kan nie meer as dit sê nie.” Die provinsiale polisiewoordvoerder, brig. Jay Naicker,­ het bevestig ’n aanrandingsaak is Dinsdagaand by die cop shop in Umbilo aangemeld.