’N MAN is dood nadat hy meer as een keer in die kop geskiet is. Volgens sers. Nolo­yiso Rwexana het die polisie die lyk Saterdagoggend vroeg gekry op die hoek van Venturastraat en Vliegtuiglaan in Kensington. Die polisie volg nog alle moontlik leidrade op. Niemand is al aan­gekeer nie. Cheslyn Steenberg, sekretaris van die gemeenskapspolisiëringsforum (GPF) in Kensinton, het gesê dit lyk of die moord met die bendes te doen het. Die GPF het die aanval veroordeel en mense met inligting gevra om die polisie te nader. Steenberg het ook medelye met die man (34) se vriende en familie uitgespreek. Hy het gesê: “Ons is hartseer oor hoe die man vermoor is. Dit wys hoeveel woede en frustrasie hier heers.” – News24