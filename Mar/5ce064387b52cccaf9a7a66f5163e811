DIT lyk nie asof die Biebs ’n jaloerse haar op sy kop het nie. Toe ’n ou flame van Justin Bieber se vroutjie, die model Hailey Baldwin, haar foto in die sosiale media like, het dit die sanger nie veel gepla nie. The Juice berig die ou vlam is niemand anders as die hunk Shawn Mendes nie. Mense het geskinder dat die tweetjies ’n ding aan het toe hulle laas jaar saam aangekom het by Universal Studios se Halloween Horror Nights. Hulle het ook weer saam laas jaar in Mei by die spoggerige Met Gala opgedaag. Toe fans uitwys dat die einste Shawn ’n foto van Hailey gelike het, het die Biebs almal kalm laat weet dat die tweetjies niks anders as tjommies is nie. Bieber het ewe rustig gecomment: “Hulle is net vriende, ontspan.”