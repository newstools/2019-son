DIE boonste vier spanne in die Tweede Liga trek almal gelyk op 47 ligapunte. PE Stars het met 2-1 met die bure van Highbury afge­reken en is, ná Tornado, tweede wat doeleverskil betref. Sibanye en Mthatha Bucks het ook albei gewen en is nou derde en vierde. Die spanne is gelyk nadat Tornado dié naweek uitgesit het omdat die eienaar van die klub, Siphiwo Nyobo, onlangs ná ’n game buite die stadion doodgeskiet is. Tornado sal in die week speel om die misgeloopte wedstryd in te haal. Droom Met net sewe wedstryde oor vir die meeste van die spanne in die liga lyk dit asof die liga dié seisoen goed gaan eindig. Selfs die voormalige voorloper Bizana Pondo Chiefs, wat nou op 44 ligapunte staan, kan steeds droom van uitspeelplek. Dít nadat Chiefs ’n walk­over gekry het teen Future­ Tigers, wat nie vir hulle wedstryd opgedaag het nie. Chiefs score dus ’n telling van 2-0 en die punte. In die laaste wedstryde gaan daar baie druk wees op die topvier en dit sal nou gaan oor wie dié druk die beste kan hanteer. Tweede Liga-uitslae: Matta Milan 1, Butterworth 1; Birmingham City 0, Peacemakers 3; Bush Bucks 2, Yaka United 2; Bizana Pondo Chiefs (2) w/o t Future Tigers; Subs 0, Mthatha Bucks 1; Sibanye 1, The Guys 0; High­bury 1, PE Stars 2. Nafa-Premierliga-uitslae: Fairdene 2, Wolves 0; Lads 1, Celtic 0; Blackpool 2, Glenville 2; Helenvale 4, Fairview Rovers 2; Hotspurs 3, West Lake 1; Park United 2, Ramblers 1; Sibanye 7, Bloom Callies 0; Shamrocks 0, Stardrift 2.