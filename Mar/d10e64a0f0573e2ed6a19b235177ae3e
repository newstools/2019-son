DIE Biebs se huweliksbootjie gaan op die oomblik deur diepe waters. Justin se persoonlike struggles plaas glo baie druk op sy en sy model-vroutjie, Hailey Baldwin, se huwelik. Iemand wat saam met Us Weekly gepraat het, het gesê dat Justin se vriende bekommerd is oor sy verhouding saam met vroulief. “Justin is baie depressief en hy kry tans privaat berading en behandeling en hy maak staat op sy geloof. Gebede “Hy is in Kanada en hou hom vir eers skaars. Hy voel asof hy soos ’n dier behandel word oral waar hy gaan. Daar is altyd mense en paparazzi rondom hom.” Die Biebs het aan sy meer as 10 miljoen fans op Instagram erken dat hy deur ’n moeilike tyd gaan. Hy het hulle gevra om hom in hul gebede op te dra. In alle eerlikheid dink ek dinge sal baie beter vir die Biebs gaan as hy begin deur eers van daai voëlnes op sy kop ontslae te raak en studio toe gaan om nuwe musiek te maak.