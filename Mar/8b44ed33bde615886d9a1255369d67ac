NÓÚ begin die sports! Die coaches van The Voice SA – Riky Rick, Lira, Francois van Coke en Riana Nel – se spanne is almal vol en die deelnemers is gereed om uit volle bors te sing vir hulle plek in die onderskeie spanne. Die Kaapse sanger Tye Platinum het die rapper Riky Rick, oftewel King Kotini, se voete onder hom uitgeslaan met die local musiek-ikoon Ringo Madlingozi se hit “Sondela”. King Kotini is die enigste coach wat vir Tye omgedraai het – en dit was ook maar op die nippertjie. Dapper My senuwees was óp! Ek was so verlig toe Riky daai knoppie druk. Tye is een van die baie gevestigde kunstenaars – onder wie die PJ Twins, Lora Joplin, Keanu Harker, Mo George, Ashur Petersen en Eon le Roux – wat dié jaar dapper genoeg was om in te skryf vir The Voice SA. Nóg ’n Kapenaar wat verras het, is Anslin Gysman. Nie net het hy die coach­es met sy pragtige stem bekoor nie, hy het ook die kykers se hart gesteel met sy sprankelende persoonlikheid. Die laaste plek in Team Riky het gegaan aan ’n kelnerin met ’n goue stem, die borrelende Nikita Wil­liams, wat werk by ’n gewilde restaurant in Kaapstad. Hier is die volledige spanne vir al vier coaches: #TeamRiky: Joel Zuma, Keanu Harker, Amy Tjasink, Joshua Parker, Sabelo Mthembu, Chris­tiaan Baartman, Morgan Beesley, Katlego Makgotlwe, Aura, Eon Claude le Roux, Skhumbuzo Ndaba, Tye Platinum, Nikita Wil­liams. #TeamLira: Ross Charles, Petro de Villiers, Mo George, Krista Jonas, Rayleen Padayachee, Lora Joplin, Nikki van Niekerk, Yahto Kraft, Slindo Zondo, Carmen Basson, Sbu Dludlu, The PJ Twins, Corneil Muller. #TeamRiana: Greunen Parker, Lelo Ramasimong, Felicia Seoehle, Verona Goslett, Siki Jo-An Owazi, Francois Viljoen, Ilan van Staden, Shane Sonkind, Wade Bezuidenhout, Vuyi­sile Mdlophane, Layla Sky, Soné Joubert, Elisha James. #TeamVanCoke: Sade Ross, Tasché Burger, Chezelle Shahadat, Richard Barnard, Matthew Reid, Mia Malherbe, Ashur Petersen, Khokho Madlala, Itu Sings, Daniel Jay, Emil Paul, PJ Nel, Anslin Gysman. Laat weet ons op ons sosiale-media-platform wie jou gunsteling-span en guns­teling-kunstenaar is om die kompetisie te wen.