NÓG koeëls het Dinsdag in Mitchells Plain gevlieg gedurende die duisternis weens load shedding. Die skietery het omstreeks 22:50 in Leeubekkie­singel in Lentegeur uitgebreek. Ontslaan ’n Vierjarige meisie lê in ’n koma in ’n hospitaal nadat die koeëls van vegtende bendelede haar in die kop getref het. Die kind se boetie (7) is in die been gewond, maar hy is reeds ontslaan. Hulle pa (39) is ook in die hospitaal nadat ook hy getref is. Die oupa sê hulle het net in die bed geklim toe hulle die skote gehoor klap het. Hy sê knap daarna het hy die kinders in die wendy-huis hoor skree. Die oupa vertel toe hy by die wendy-huis aankom, het sy gewonde seun op die vloer gelê. Hy het net sy kleinseun hoor huil, maar dié se sussie was stil. Hy sê: “My seun het die venster opgelig toe die skietery­ uitgebreek het. “My seun is in die been, maag en nek gewond. “Hy is steeds in die hospitaal.” Inwoners sê die gangsters trek net los en skiet blindelings, en gee nie om wie hulle tref nie. ’n Polisiewoordvoerder, sers. Noloyiso Rwexana, het gesê die omstandighede van die skietvoorval word nog ondersoek. Rwexana het bygevoeg dat geen verdagtes nog in hegtenis geneem is nie. Dit was omstreeks 23:00, ook nadat bendelede op mekaar losgebrand het.