CRAIG Stanfield moet agter tralies wag vir sy dag in die hof. Só het regter Derek Wille gister beslis ná Stanfield se appèlaansoek om op borgtog vrygelaat te word. Craig, die neef van Ralph Stanfield, wat glo die dikding van die 28’s in Bishop Lavis is, se lawyer het Maandag sy aansoek na die hooggeregshof gebring. Craig is een van vier mans wat tereg staan vir die driedubbele moord op Wilton Fredericks, Martin Andrews en Carl Arries. Andrews en Arries was glo lede van die Agge in die gebied. Fredericks, seun van die gospelsanger, Wilmot Fredericks, was ’n onskuldige victim in die voorval in Junie 2017. Wille het gister in sy uitspraak gesê dit tel teen Stanfield dat hy voorheen vir die besit van ’n onwettige vuurwapen veroordeel is. “Hy was uit op parool toe hy vir die voorval gearresteer is. Nou staan hy weer tereg vir die besit van ’n onwettige vuurwapen; in dié geval ’n semi-outomatiese masjiengeweer.” Stanfield se aansoek is toe verwerp. Die moordsaak word in April hervat.