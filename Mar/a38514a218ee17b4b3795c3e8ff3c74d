DIE tyd van prima donna-praatjies is verby. Dis lank overdue vir Stuart­ Baxter (afrigter) en sy Bafana Bafana-span om eens en vir altyd hulle eendjies in ’n ry te kry. Suid-Afrika pak Libië op 24 Maart in Sfax in Tunisië in die return leg van sy laaste Afrikabeker-kwalifiseringwedstryd. Dié stryd word in Libië se buurland gespeel weens onrus in eersgenoemde. Baxter is bewus daarvan dat hulle niks op ’n skinkbord sal kry nie. En met Libië se tuisskare is niks gewaarborg nie – veral nie nadat Libië Suid-Afrika redelik gemiddeld laat lyk het in die eerste been in Durban in September nie. Baxter het gister uitgewys daar was effense kommer toe Keagan Dolly las van sy dyspier ervaar het. Hy sê egter ook die span het goeie oefensessies agter die rug. “Ons het aan sekere taktiek gewerk gedurende ons sessie van 90 minute,” het Baxter uitgewys. “Ek moet sê dat ek nogal beïndruk is met die spelers se reaksie. “Hulle lyk almal skerp en gereed om te compete vir ’n plek in die beginspan,” het Baxter verduidelik. Hy reken daar is ook geen rede waarom hulle nie ’n sege in die stryd in Tunisië kan behaal nie. “Ek dink ons het ’n great squad met hope talent,” het Baxter, wat ’n tweede termyn geniet, verder gesê. Afgesluit “As ons taktiese dissipline reg is en ons werk as ’n unit, én ons geniet die game, kan ons beslis ’n positiewe resultaat in die wedstryd kry,” het hy afgesluit.