DAAR is verskeie tekens wat op ’n blaasinfeksie dui. Dié infeksie word gewoonlik veroorsaak deur die E.coli-bakterie wat in die kolon en rondom die anus leef. Veral vroue sukkel baie met blaasinfeksies. As die bakterie in die urinekanaal beland, bring dit inflammasie van die blaas mee. Rugpyn As dit seer is om te piepie, het jy moontlik so ’n infeksie. As jy dikwels toilet toe moet gaan of dikwels voel asof jy moet gaan, kan dit ook ’n teken wees. Mense met so ’n infeksie kan ook lae rugpyn of ’n teer gevoel rondom die buik ervaar. Wees ook op die uitkyk vir bloed in die urine of dat die urine nie helder is nie. – Health24.com