DIEGENE wat Faf du Plessis beskou as ’n kaptein wat so ’n bietjie kan kolf, moet maar regtig van sy vermoëns begin note vat. Du Plessis is nou vyfde op die ranglys van internasionale eendagkrieket se voorste kolwers. Die Suid-Afrikaanse kaptein het 272 lopies in sy span se eensydige reekssege (5-0) oor Sri Lanka aangeteken. Du Plessis het ook in die ODI-reeks teen Pakistan die sy kolf die praatwerk laat doen – veral in die vyfde en beslissende wedstryd op Nuweland in Kaapstad. Die Protea-kaptein is nie die enigste Suid-Afrikaner op die ODI-ranglys vir top-kolwers nie. Die hotklou Quinton de Kock beklee die vierde plek en het ook ’n fantastiese reeks teen Sri Lanka beleef. De Kock het 353 lopies in vyf wedstryde gemoker. Vir die blitsbouler Kagiso Rabada was daar slegte nuus, nadat hy net 8 paaltjies teen Sri Lanka kon inoes. Rabada het tot die vyfde plek uitgesak op die ranglys vir ODI-boulers. BOULERS 1. Jasprit Bumrah (IND) 774; 2. Trent Boult (NS) 759; 3. Rashid Khan (AFG) 747; 4. Imran Tahir (SA) 703; 5. Kagiso Rabada (SA) 701; 6. Kuldeep Yadav (IND) 689; 7. Pat Cummins (AUS) 681; 8. Yuzvendra Chahal (IND) 680; 9. Mujeeb Ur Rahman (AFG) 678; 10. Adil Rashid (ENG) 681.