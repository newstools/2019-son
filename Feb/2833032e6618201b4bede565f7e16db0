DIE voorsitter van Eskom se raad, Jabu Mabuza, het gister getuig hoe die kragverskaffer gekaap is. Mabuza het in Johannesburg in detail voor die Zondo-kommissie van ondersoek na staats­kaping getuig oor hoe interne e-posse met partye van buite gedeel is. Volgens Mabuza het Matshela Koko, ’n voormalige uitvoerende beampte, vertroulike e-posse gestuur aan Salim Essa, ’n sakeman na aan die omstrede Guptas. Voorgetrek Mabuza sê van die e-posse tussen Koko en Essa is in November en Desember gestuur. Hy het getuig: “Die inhoud van die e-posse bewys dat Essa en die Guptas voorgetrek word in saketransaksies met Eskom. “Essa se vermoë om die Eskom-raad te beïnvloed, demonstreer dat hy (Essa) eintlik in beheer van Eskom was. “Hy het Eskom se sake beheer met die doel om homself en sy vennote te verryk.”