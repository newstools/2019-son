TWEE verdagtes het Dinsdag in die Strand-hof verskyn op aanklag van die besit van dagga en ’n onwettige gun en ammunisie. Kelvin Bester (28) en Lara Segers (24) het hulle Maandag aan die plaaslike polisie oorgegee. Die saak hou verband met die polisie se ondersoek by hulle huis in die Strand, waar dagga en verskeie soorte ammo, ’n geweer en ’n pistool gevind is. Daar was ook items waarmee leë bullets gevul word. Borgtog Die Valke glo Willem Carstens (24), wat by Harbour Island in Gordonsbaai in hegtenis geneem is vir die beweerde bedryf van ’n dagga-laboratorium, is dalk ook ’n medebeskuldigde van die twee. Carstens is Maandag in die Strand op borgtog van R3 000 vrygelaat en is verbied om in die Gordonsbaai-omgewing te bly. Die saak teen Bester en Segers is tot 13 Mei uitgestel. Bester is uit op borgtog van R5 000 en Segers op borgtog van R3 000.