“VOORDAT ek my oë finaal toemaak, wil ek graag terugtrek.” Onder trane vertel Ameena James hoe sy verlang na haar huis in Distrik 6. James was net 11 jaar oud toe die apartheidsregering haar gesin uit hulle huis gedwing het. James, nou 59, sê sy wil graag teruggaan na Hanoverstraat en die res van haar lewe daar woon. Hoopvol “Toe ek daar gewoon het, het ek niks gevrees nie. Ons het respek vir mekaar gehad, ons het ’n bond gehad soos geen ander nie, maar toe ons gedwing is om te trek en te bly waar ons nie wou nie, het alles verander,” sê sy. “Ek glo ons sal terugkeer en die bond en liefde wat ons vir mekaar gehad het, sal steeds daar sal wees,” sê James hoopvol. James was een van sowat 300 restitusie-eisers wat gister by Die Kasteel die Goeie Hoop die 53ste herdenking bygewoon het van die blanke-sonering van en forced removals uit Distrik 6. Die toekoms van die gebied is ook hier bespreek. Shahied Ajam, voorsitter van die District 6 Working Committee, wat die belange van meer as 3 500 restitusie-eisers verteenwoordig, sê Distrik 6 het deur die jare baie pyn verduur, maar sy is nou gereed vir herlewing. “Ons is veral bekommerd oor die lot van diegene wat uitgesluit bly vanbehuisingsgeleenthede in die stad. Daar is baie descendants van Distrik 6 wat wil terugkom en hulle kinders na goeie skole in die stad stuur,” sê hy.