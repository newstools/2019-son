DIE royal rebels is wragtig couple goals. Prins Harry kon nie help om sy sewe maande swanger vroutjie, Meghan, se been te trek nie. Ek lees op Daily Mail die twee royal rebels was in Marokko toe ’n vroutjie die hertogin van Sussex met haar swangerskap gelukwens. Die rooikopprins het toe opgekyk en gegrap: “Wat!? Is jy swanger?” Meghan, wat in Mei verlede jaar met prins Harry getrou het, is ook nie lui nie en het ingeval by haar hubby se grappie. “Verrassing!” Prins Harry het toe kamma verbaas aan sy vroutjie gevra: “Is dit myne?” En die hele crowd het saam gelag. Dis hoekom ek so baie van dié tweetjies hou: Hulle is fun, funny en real.