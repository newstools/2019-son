AANGESIEN Bafana Bafana se Afrikabeker-vooruitsigte in die weegskaal is, soek die span se afrigter, Stuart Baxter, elke bietjie hulp wat hy kan kry. Dít het die Skot bewys toe hy bekend gemaak het dat hy Shaun Bartlett straks weer sal opkommandeer. Bartlett het Baxter vir ’n paar kwalifiserende wedstryde in die Afrikabeker-kompetisie (Afcon) bygestaan. Libië Kaizer Chiefs het Bartlett intussen opgeraap en aangestel as assistent-afrigter. Suid-Afrika pak Libië op 22 Maart in sy laaste wedstryd in groep E. Baxter-hulle kort net ’n gelykop uitslag om vir die Afcon-toernooi in Egipte te kwalifiseer. Luidens kickoff.com sê Baxter dis nog nie uitgeklaar met Chiefs nie en sover hy weet, wil Chiefs Bartlett nie eintlik deel nie.