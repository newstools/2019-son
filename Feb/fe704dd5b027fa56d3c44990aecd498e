DIE o. 19-krieketspan van die Paarl Gimnasium is die Boland se T20 Challenge-kampioen. Gimnasium het Sondag op die sportterrein van die Hoërskool Paul Roos in Stellenbosch die span van Paarl Boys High met ag paaltjies geklop. Die kampioen het Wor­cester Gimnasium in die kwarteindstryd ook met ag paaltjies uitoorlê. Daarna het hy New Or­leans in die halfeindstryd met 37 lopies getroef. Gimnasium sal sake nou met die wenners van die Westelike Provinsie en Suid­westelike Distrikte uitspook om te bepaal wie die Wes-Kaap in Maart in die nasionale toernooi sal verteenwoordig. Craig Thyssen, afrigter van Gimnasium, glo sy span is sterk op pad om na die nasionale toernooi deur te dring. “Elke speler in die span het iets om by te dra en ons speel as ’n span.”