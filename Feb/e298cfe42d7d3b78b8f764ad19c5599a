VIER laerskoolseuns word tans ondersoek vir die beweerde verkragting van vier ander jonger seuns by ’n skool, berig News24. Die voorval het in November by ’n laerskool in die Kaapse Wynlandstreek voorgekom, terwyl die seuns besig was om meubels weg te pak. ’n Wes-Kaapse onderwyswoordvoerder, Jessica Shelver, sê hulle is geskok oor die voorval. “Dit is kommerwekkend dat kinders van só ’n jong ouderdom sulke gedrag toon en uiting daaraan gee,” het Shelver gesê. Biblioteek “Hierdie tipe gedrag word aangeleer. Aangeleer by die huis, aangeleer binne gemeenskappe en dalk aangeleer by die skool ook. “Die slagoffers het gesê ’n leerder het die deur van die biblioteek gesluit en het na bewering toe opdrag aan twee ander seuns gegee om hulle te sodomiseer. “Drie van die slagoffers was ten tyde van die voorval in graad 4, terwyl die ander een in graad 5 was.” Shelver sê die betrokke leerders is onmiddellik geskors nadat die gebeure rugbaar geword het. Polisie ’n Dissiplinêre komitee het later bevind die leerders moet expel word, het Shelver verduidelik. Drie van die slagoffers se ouers het hulle by ’n ander skool ingeskryf, terwyl die vierde steeds daar is. News24 berig die polisie ondersoek tans die voorval. Die cops was egter nie beskikbaar om te sê presies hoe ver hul ondersoek is nie. Shelver verduidelik die onderwys­depar­tement se maatskaplike werker vir die streek besoek gereeld die slagoffers, en beide die leerders en hul ouers kry ondersteuning van die onderwysdepartement. Een ouer was só deur die gebeure getraumatiseer dat hy wou bedank.