DIE vonke gaan môre van 15:00 af spat in die Sisa Dukashe-stadion. Dis omdat PE Stars, wat die meeste doele sover in die Tweede Liga aangeteken het, en Tornado, wat die beste verdediging het, mekaar pak. Stars het ’n goeie kans om die voorloper van die liga te word ná dié kragmeting in Oos-Londen. Stars se breier, Duran Francis, sê wegwedstryde is nooit maklik nie, maar hy en sy span is optimisties oor dié ene. Francis sê: “Ons is oorgehaal vir dié wedstryd, juis omdat Tornado so ’n goeie span is. Sterk “Ons het dié week hard gewerk, want ons weet ons het ’n goeie kans om te wen.” Die voormalige Ajax- en Santos-speler sê sy span se sterk punt is definitief hulle vermoë om doele aan te teken Stars het sover 37 doele in 18 wedstryde aangeteken – ’n gesonde gemiddelde van 2,05 per wedstryd. Francis sê: “Ons het baie aanvallende spelers en speel dus volgens hulle voorkeure – dís waarom ons so baie doele aanteken.” Tornado is egter die span wat die minste doele in die liga afgestaan het: net ses in 18 wedstryde. Francis sê: “Ons verdediging kan beter, maar ek glo, om te wen, moet Tornado eers ons aanvallers stuit.” SIbanye speel ook môre ’n wegwedstryd in Oos-Londen. Hy sal Birmingham City moet klop om Stars onder druk te hou, want albei spanne het 34 punte elk.