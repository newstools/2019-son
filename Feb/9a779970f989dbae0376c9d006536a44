’N PASSASIER het na verneem word ’n taxidrywer in Kwa­Noxolo in die Baaise noorde­like gebiede doodgeskiet. Volgens kol. Priscilla Naidu, ’n polisiewoordvoerder, het die voorval Woensdag omstreeks 18:00 gebeur. “Daar word beweer ’n drywer en ’n taxideur-operateur (guardjie) het met twee passasiers in Mpukoweg gery toe die een passasier skielik ’n vuurwapen uitgepluk en die drywer geskiet het,” sê Naidu. Geld Naidu voeg by die guardjie het nog uit die taxi probeer spring, maar hy is teruggetrek. Die verdagtes (passasiers) het glo geld van hom geëis. “Nadat hulle die geld geneem het, het die verdagtes uit die taxi geklim en weggehardloop. Die Bethelsdorp-polisie ondersoek ’n saak van moord en gewapende roof.” “Daar word beweer dat ’n onbekende man die winkel binnegegaan en geld geëis het. Hy het toe die eienaar in die rug geskiet en weggehardloop,” sê Naidu. Die polisie ondersoek ’n saak van poging tot moord.