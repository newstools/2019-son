TWEE Britse pensioentrekkers is gearresteer nadat hul daggaplaas toevallig ontdek is. Die vrou (65) was so dronk, sy het in die straat gestaan en gil. Mense het die polisie ontbied om haar veilig by die huis te kry. ’n Snaakse reuk het die polisie snuf in die neus gegee, en hulle het die paartjie begin uitvra. Dis toe dat hulle 54 daggaplante in die loft ontdek. Die vrou en man (69) is in hegtenis geneem. Die plante sal vernietig word. Die cops sê hulle weet daar is verskillende menings oor dagga, maar dit bly onwettig en hulle moet die wet toepas. – metro.co.uk