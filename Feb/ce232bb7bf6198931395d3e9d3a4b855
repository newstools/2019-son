KERWIN Baatjies het ’n splinternuwe single uitgereik. Die R&B-sanger het saam met sy pa in ’n a cappella quartet-groep begin sing en gou geleer om verskillende vocal ranges te sing. As 14-jarige het Kerwin sy oupa se kitaar in hul garage gevind, dit afgestof, ingetune en homself leer kitaar speel. Kerwin sê: “Ek was amaz­ed met die melodies van die kitaar en het met die soulful musiek geconnect.” Aanhangers Kerwin het met sy familie na Hermanus verhuis en daar het hy 30 gedigte geskryf. Dis tóé dat Kerwin R&B- en popliedjies skryf en sy aanhangers kon eenvoudig nie genoeg kry nie. Kerwin se debuut-single, “Whela (Kapella)”, is in 2016 uitgereik. Dit het vinnig op radiostasies oor die land heen opgang gemaak. Kerwin se nuutste treffersnit,­ “Right for You”, is pas uitgereik. Hy werk op die oomblik aan sy EP wat later vanjaar uitgereik sal word.