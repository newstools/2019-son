VAN die Baaise twee Tweede Liga-spanne het PE Stars die moeilikste wedstryd om te wen as hy wil vasklou aan die hoop om die titel te verower. Stars, Sibanye en Tornado trek gelyk met 41 ligapunte ná 20 wedstryde. Stars het verlede week op hul tuisveld Peace Makers net-net met 1-0 geklop, maar moet môre na Bizana reis. Stars moet Bizana Pondo Chiefs klop om in die wedloop te bly vir die titel. Chiefs is in die vyfde plek – net drie punte agter Stars. Niks anders as ’n wegsege sal goed genoeg wees nie. Sibanye speel ook môre weg in Oos-Londen waar hy Bush Bucks moet stuit in die Jan Smuts-stadion. Tornado sal ook getoets word wanneer hy Future Tigers in Uitenhage besoek. Die bepalings: Vandag: Peace Makers t Mthatha Bucks – WOLFSON-STADION 13:00; Bush Bucks t Sibanye – JAN SMUTS-STADION­ 15:00; Amavarara t Yaka United FC – DUMPY ADAMS-STADION 15:00; Birmingham City FC t The Guys – NORTH END-STADION 15:00; Bizana Pondo Chiefs t PE Stars – MPETSHWA-SPORTTERREIN 15:00.