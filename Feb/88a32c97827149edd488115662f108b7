MWAMPOLE Masule sal nou moet wys hy kan die nr. 1-trui by Chippa United dra. Die Chilli Boys het vinnig gespeel om nóg ’n goalie in te bring nadat Daniel Akpeyi op die laaste dag van die transfer window na Kaizer Chiefs geskuif het. Masule, ’n internasionale speler van Botswana, het vir Township Rollers in Gaborone gespeel. Hy gaan nou die kans kry om in die PSL met die Chilli Boys naam te maak. Die Chippa-breier, Clinton Larsen, sal nou moet besin oor watter speler tussen Masule en Mbongani Mzimela sy nr. 1 gaan wees. Opgewasse Mzimela is reeds vir ’n tweede keer by Chippa, maar is tot dusver deur Akpeyi uit die doelhok gehou. Die paar keer dat hy wel gespeel het, was hy meer as opge­wasse. Met Chippa wat teen relegasie veg, is dit nogal moeilik om nou met ’n onbekende doelwagter in die doelhok te speel. So, Masule sal moontlik eers in die oefensessies moet try bewys hy kan Akpeyi se stewels volstaan. Chippa United se planne met sy doelwagters sal wel later vanmiddag bekend wees wanneer hy Baroka in die Peter Mokaba-stadion in nóg ’n moet-wen-wedstryd pak.