HY HET hom weke uitgehonger wanneer daar ’n photo shoot sou wees. Nou het die bekroonde sanger Sam Smith sy hart op Instagram uitgepraat oor sy stryd met body confidence. Hy het ’n baie emosionele post gelaai saam met ’n kaalbolyf-foto van homself. In die foto lyk Sam baie meer plomp as gewoonlik. Hy vertel hoe hy nou sy lyf gaan aanvaar nadat hy gesukkel het om sy gewig te beheer. Die Engelse sanger skryf: “In die verlede moes ek dae voor die tyd niks eet nie as ek in net ’n T-hemp vir ’n photo shoot wil pose. “Dan het ek deur al die foto’s gegaan, dit gekritiseer en net weer afgehaal. “Gister het ek net besluit om terug te baklei. “Ek claim nou my liggaam terug en ek gaan ophou om hierdie bors, die heupe en die kurwes te verander wat my ouers gemaak het en waarvoor hulle so onvoorwaardelik lief is. “As julle weet hoeveel moed dit geneem het om dít te doen en hoeveel body trauma ek as ’n kind ervaar het, sal julle nie dink ek is narsisties of probeer afshow nie.” Goed vir jou, Sam!