TOM Moyane, die vorige baas van die Suid-Afrikaanse Inkomstediens (Sars), se aansoek om in die konstitusionele hof teen sy afdanking te appelleer, het misluk. In 4 Februarie se hofbevel bevestig die hof hy verwerp Moyane se aansoek en “daar is nie veel redelikheid vir sukses” nie. Moyane se regspan het besluit om na dié hof toe te gaan nadat die Noord-Gautengse hof ook bevind het sy afdanking was geldig. Pres. Cyril Ramaphosa het Moyane afgedank nadat die Nugent-kommissie van ondersoek in ’n voorlopige verslag aanbeveel het ’n nuwe Sars-kommissaris moet aangestel word. Die verslag het aanbeveel Moyane moet afgedank word. Die partye moet hul eie koste dra. – News24