DIE Hannie-dagskool by die N2 Gateway-projek in Delft het Valentynsdag gister met sy lieflike jongspan gevier. Sowat 200 kiddies het prentjies oor liefde geverf, rooi ballonne die lug ingestuur en natuurlik lekker geëet. Daar was ook musiek sodat almal kon dans. Die hoof, Charmaine Hannie, sê: “Ons het kinders tussen ses maande en ses jaar oud. “Dis ’n arm gebied en die meeste kinders se ouers kan nie gereeld skoolgeld betaal nie. Maar ek kan nie daardie kind verhinder om by ons te wees nie. “Ons soek hulp met speelgoed en matte en donasies van kontant sodat ons die kinders ’n goeie start in die lewe kan gee.”