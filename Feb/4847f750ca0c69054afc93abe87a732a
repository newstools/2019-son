DIE Guptas gaan nóg ’n buitensporige bruilof aanbied. Dié een gaan in die luukse vyfsterhotel Emirates Palace in Abu Dhabi wees en kos glo sowat R100 miljoen. ’n Afskrif van ’n huweliks­uitnodiging – al nege bladsye daarvan – beskryf ’n vyf dae lange gefuif wat Dinsdagmiddag 19 Februarie met ’n onthaal begin en Saterdag met ’n ontvangs eindig. Dis boonop ’n dubbeldoor-troue. Rajesh “Tony” Gupta se dogter Shubhangi Singhala trou met Chetan Jain, en Atul Gupta se seun Srikant Singhala skop nes met Akhya Bansal. Dis die derde oordadige Gupta-troue – alles terwyl hulle voormalige mynwerkers in Suid-Afrika nog sonder betaling sit. – amaBhungane