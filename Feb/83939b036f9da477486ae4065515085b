’N POSH Britse eetplek het met ’n distilleerdery saamgewerk om ’n house gin te skep met ’n ongewone aroma – viseiers. Die restaurant The Man Behind The Curtain in Leeds, wat ’n Michelin-ster het, werk saam met die stokery Slingsby aan dié nuwe jenewer, wat die restaurant se naam deel. Hulle sê die gin is gestook met plankton en kaviaar. Dit gee dit ’n “souterige, unieke en smaaklike skerp” geur. Die gin word in fancy cocktails in die restaurant gebruik en is te koop teen sowat R1 750 per bottel. – UPI