DIE Durban Universiteit van Tegnologie (DUT) is gesluit tot verdere kennisgewing ná ‘n student gister tydens ‘n gestoei met kampussekuriteit doodgeskiet is. Die voorval het tydens ‘n betoging gebeur. Kol. Thembeka Mbhele, 'n polisiewoordvoerder, het aan News24 gesê ‘n groep van 30 studente het klippe na die administrasiegebou gegooi en ‘n personeellid asook’ n sekuriteitswag beseer. Mbhele sê hulle het dieselfde by van die ander ingange gedoen. Die student is by een van die ingange geskiet. Die universiteit het sy medelye met die student se vriende en familie uitgespreek.