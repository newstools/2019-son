50 CENT wil al sy Gucci-klere verbrand. Ná die onlangse blackface-skandaal, toe die modehuis ’n swart gebreide sweater met balaklawa bemark het, het ’n hele paar celebs besluit om die brand te los. Volgens The Juice het die rapper en deesdae akteur ’n video op Instagram gelaai waar hy een van sy peperduur Gucci-hemde verbrand. Onder die video skryf hy: “Ek moet ontslae raak van ál die Gucci wat ek by die huis het. Ek ondersteun nie meer die brand nie.” Dit lyk nie asof die modehuis by H&M geleer het nie. Dié het mense moerig gemaak met daai groen hoodie met die woorde “Coolest Monkey in the Jungle”. Mense het hulle moer gestrip oor ’n swart seuntjie die hoodie in die advertensie gedra het. En nou kom Gucci wraggies met ’n blackface-trui! Die kraag van die gedoente rol hoog oor die wit model se gesig, amper asof sy ’n balaklawa dra. Eish, dis tyd dat modehuise meer diverse ads-mense aanstel.