DIE tuisversorger van Marie Verwey (80) en haar drie medebeskuldigdes is vandag in die Kaapse hooggeregshof skuldig bevind aan haar moord. Verwey, ‘n gastehuiseienaar van Paradyskloof in Stellenbosch, is op 16 Februarie 2017 verskeie kere gesteek. Van haar besittings, waaronder juwele van sowat R767 870, is tydens die voorval beroof. Nicolize Geldenhuys, Romeo Hendricks, Enrico Malherbe en André Coetzee is ook skuldig bevind op ‘n klag van roof met verswarende omstandighede. Geldenhuys was ten tyde van die voorval Verwey se tuisversorger. Hendricks is haar boyfriend.