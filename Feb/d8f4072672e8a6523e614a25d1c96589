DIE sexy Chris Jaftha was eenkeer op ’n date met ’n Turkse meisie wat sy oksels wou ruik en sy gesig gelek het. Die TV-aanbieder het met The Juice gepraat oor sy splinternuwe dating­ show wat binnekort op die kassie gaan wees. In die show The Long­est Date, wat gisteraand afgeskop het, word dating letterlik tot die uiterste gevat. Daar is 16 avontuurlustige enkellopendes wat gecouple word voordat hulle op allerhande uitdagings gestuur word. Die laaste paartjie wat oorbly, stap weg met ’n kontantprys van R100 000 en dalk die kans op ware liefde. Chris sê aan The Juice die show is oorspronklik, maar met ’n hele paar verskillende invloede, waaronder Fear Factor, Survivor, Love Island en selfs ’n tikkie Bear Grylls. Die show is in verskillende plekke in Mpumalanga geskiet. Maar wat van Chris se eie wedervaringe in die dating world? Hy vertel: “Ek het in Duitsland getoer toe ek uitgegaan het met ’n meisie van Turkye wat my armpits wou ruik. En sy wou my gesig lek. Dit was nogal extreme.” Stil Die 35-jarige hunk het ook verklap wat sy perfekte date sou wees. “Dit gaan meer oor die geselskap as oor die plek waar julle is. Maar as ek die perfekte plek kon kies, dan was dit net ’n klipgooi van Benguerra-eiland in Mosambiek. Dit is so stil, dit sal seker een van my mees romantiese dates wees.” Die show is elke Maandagaand 19:30 op SABC 3 te sien.