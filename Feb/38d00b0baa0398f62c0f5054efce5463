DIÉ bydrae is geïnspireer deur John Mayall se “Ready to Ride”. Ek is in ’n Hunter S. Thompson mood en makeer ’n Richard Nixon. Gelukkig het ek een gevind – Peter Marais. My grootste vrees is dat hy sonder enige request sal oorgaan na ’n verwronge weergawe van Stevie Ray Vaughan se “Look at Little Sister”, guitar en al. My bra, het jy dan noggie van #MeToo gehoorie? Op 3 Februarie, het die k*k van Land Diefstal begin toe daai boks Bartolomeus Dias in 1488 in Mosselbaai geland het. Presies 231 jaar en 16 dae later het die skelm koopman van Batavia, nou ’n has-been in die godverlate suidelikste deel van Afrika, Land Diefstal, die amptelike beleid van die setlaars gemaak toe hy die gebied langs die Liesbeekrivier, wat deur Herrie en sy genote bewandel is, aan sogenaamde vryburgers gegee het. Toe Herrie by Van Riebeeck wil weet waar hulle nou moet woon, het skelm Jan geantwoord “dat hulle onder die beskerming van die Kompanjie sou kon woon en dat daar elders plek genoeg vir hulle was”. Só skryf AJ Böeseken. Herrie et al moes maar tevrede wees met die scraps, ’n situasie wat tans nog die geval is. Kom ons keer egter terug na ons geskiedkundige gebarespel. Hier praat ons natuurlik van ons komende verkiesing. Ek verstaan ons plaaslike Nixon, wat ook die premierskandidaat vir die VF+ is, is van plan om af te stig van die res van die land as die VF+ die oorheersende – let wel, oorheersende, en nié die regerende party – in die provinsie word. Ek het altyd gedog politieke prostitusie het sy laagste ooit bereik met Patricia de Lille, maar die vat kan nóg dieper geskraap word, blyk dit. Indien ek Marais se Henry Kissinger was, sou ek hom adviseer om die voorstel van ene kommissaris Rijcklof van Goens, ’n dik ding in die Verenigde Oos-Indiese Kompanjie, dikker as skelm Jan, te implementeer. Van Goens, wat hoogs waarskynlik gesweef het van ál die meskalien wat sy brasse hom uit Suriname gebring het (dis nou as ’n mens meskalien in Suriname kry), het in 1657 by ’n besoek aan die grote Kaap aan skelm Jan voorgestel om die Kaap in ’n eiland te verander. Ek sal soemba sê, indien nodig, dat dit nie strontpraatjies is nie. Van Goens se plan was om ’n kanaal dwarsoor die Kaapse Vlakte te laat grawe. Kwaai, nè? Ek wonder wie sou dit gedoen het? Slawe? Deesdae kan dit beslis ’n EPWP-werkskeppingsprojek raak. Van Goens en ou skelm Jan het selfs die bakens gaan besigtig wat landmeters tussen Valsbaai en Tafelbaai opgerig het en tussen dié bakens moes die kanaal gegrawe word. Nou verbeel jou onse “premier-in-waiting” implementeer van Goens se plan. Eerstens, ál daai sundown cocktail-bokse sal in vrede hul sun­downers kan drink, niks gepeupel nie en geen nut vir PPA security anymore nie. En as Nixon nodig het om in ’n koalisie te gaan, is daar altyd JP se party. Hulle is verskriklik property development friendly. Nou imagine hoe die pryse van property gaan skyrocket aan die ander kant van die eiland waar daar geen gepeupel is nie. Waarom gryp na die strooi ar­gaïese rule 235 van die Grondwet, die reg tot selfbeskikking, as jy die Kaap ’n eiland kan maak? Maak net seker die Atlantic Seaboard en Bo-Kaap val in die privileged kant. En terwyl die property owners, developers, estate agents, politicians wat hou van estate agents en voorsprekers van gentrification hul sundowners geniet, sal ons, aan die vasteland-kant van die Kaap, Afrikaans leer en preserveer. Kwaai, nè?