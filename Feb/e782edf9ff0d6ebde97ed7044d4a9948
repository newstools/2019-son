DIE cops se eenheid teen korrupsie kort die publiek se hulp om drie verdagtes aan te keer. Volgens ’n polisiewoordvoerder, lt.kol. Andrè­ Traut, het ses verdagtes op 26 Januarie ’n selfoonwinkel in Strandstraat in Kaapstad binnegegaan. “Hulle het gesê hulle is cops en het met ’n lasbrief gekom om na dwelms en vuurwapens te soek. “Drie het gewone klere gedra, twee was in polisie-uniform en een het ’n koeëlvaste baadjie aangehad.” Uitgaan Volgens Traut het hulle agter in die winkel met ’n soektog begin. “Toe hulle uitgaan, het een ’n sak laat val met R1 620 in. Hulle het ook ’n selfoon gesteel. Hulle het in twee voertuie gevlug.” Traut sê twee mans is gearresteer en sal op 8 April in die hof verskyn. Drie van die verdagtes is met CCTV-kameras afgeneem. Die polisie vra as mense hulle herken, moet hulle dit aanmeld. Die ondersoekbeampte is speursers. Vuyolwethu Mbona. Hy kan gebel word by 021 918 3860 of 082 411 2602.