VALENTINE’S is mos nie net vir die youngsters bedoel nie. Die liefde kom in alle shapes, sizes en ouderdomme. Dit is presies wat 40 inwoners van Sen-Cit Rest­haven in die Strand gister op Valentynsdag ervaar het. Die senior burgers van Sen-Cit is op die dag van liefde verras toe 22 kinders hulle met koek en lekkergoed kom bederf het. Liefde Die kinders is almal van die Summer Strand Early Learning Centre in 10de Straat, Strand. Die sentrum is meer as 40 jaar gelede deur die Metodistekerk gestig toe daar ’n behoefte daaraan ontstaan het. Die onderwyser van die sentrum sê hulle het die daad net uit liefde gedoen. Die glimlagte op die gesigte van oud en jonk het almal se hart warm laat klop.