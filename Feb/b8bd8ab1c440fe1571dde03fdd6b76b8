DIE Sharks het besluit om van hul young guns aan die diep kant in te gooi vir Sondag se opwarmingswedstryd (afskop 14:00) teen die Lions in die Kaapstad-stadion. Robert du Preez, afrigter van die Sharks, sal hoop dié spelers leer baie vinnig swem om sodoende hul belowende loopbane te loods. Die onbekende Kerron van Vuuren is in die beginspan op haker ingesluit. Staatmakers Khutha Mchunu (stut), JJ van der Mescht (slot) en die agsteman Phendulani “Pepsi” Buthelezi sal ’n groot impak van die bank af wil maaak. Buthelezi was laas jaar die kaptein van Sharks se seëvierende o. 19-span. Louis Schreuder gaan die span in die nr. 9-trui aanvoer. Voorlangs vorm Daniel du Preez, Tyler Paul en Jacques Vermeulen ’n woelige lostrio. 