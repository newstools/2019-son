DIT lyk my Khloé se joller berk kan nou eenmaal nie true wees nie. Ek sien op The Juice Tristan Thompson het al weer meisies opgechat terwyl Khloé hul tien maande oue dogter, True, opgepas het. Die 27-jarige NBA basketbalspeler het op Valentynsdag nie net met een meisie nie, maar met ’n hele paar girls by die Pineapple Hill Saloon & Grill in Los Angeles geflirt. Dit was nadat hy natuurlik die 34-jarige Koko en True verras het met ’n moerse blommekrans vir die dag van liefde. Breek ’n Ingeligte skinder: “Tristan was nogal lekker flirty. Hy het by die meisies aangelê.” Hoewel die tweetjies nog saam is, is die nuwe mammie omtrent kripties met haar posts op sosiale media. Net ’n dag ná Valentynsdag het sy geskryf: “Hierdie is ’n shout-out aan al die vroue wat heal van die dinge waaroor hulle nie kan praat nie.” Sy het ook laat hoor: “Soms breek God jou hart om jou siel te red.” Nog voordat die maand verby is, gaan ons hoor dat die tweetjies se paadjies gaan skei ...