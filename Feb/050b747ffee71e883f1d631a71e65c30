AS JY dié maand te platsak is om die liefde te vier, kan jy darem die nuwe maand op ’n hoë noot begin. Op Vrydag 1 Maart bied Heinrich Isaacs in samewerking met LRI Prop sy konsert This Is Love aan. Heinrich sê: “Ek het dit goed gedink om my waardering vir die liefde met goeie musiek en liedere vir paartjies en vriende te vier.” Die show sal uit twee dele bestaan. Tydens die eerste helfte gaan Heinrich sy eie musiek perform. Die tweede helfte word gewy aan immergroen love songs. Fans kan uitsien na classics soos “I’ll Be There” van Michael Jackson en “Promenade” van Peter White. Mense laat Heinrich tick. Hy hou daarvan om lewens ten goede te verander en ’n verskil in die gemeenskap te maak. “Jy kan elke dag iets doen wat iemand laat glimlag en hul hart warm laat klop.” Hy ken ook van uitdagings. Sy raad aan voornemende musikante is: “Vat elke dag klein treë. As iets vir jou bedoel is, sal dit gebeur.” Die konsert word by die Jamrock Theatre in Brackenfell gehou. Dit begin 20:00 en kaartjies kos R150 elk. Kontak Heinrich by 081 323 1496 vir nóg inligting.