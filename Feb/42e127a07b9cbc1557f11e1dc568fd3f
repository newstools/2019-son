WERKERS by die beleërde diensmaatskappy African Global Operations (AGO) (voorheen bekend as Bosasa) is Vrydag uit hulle kantore gesluit te midde van groeiende verwarring oor hulle toekoms. AGO het Maandag sy aansoek om vrywillige likwidasie bevestig nadat FNB én Absa laat weet het hulle gaan die maatskappy se rekeninge sluit weens risiko van skade aan die bank se reputasie. Personeel het Vrydagoggend vir werk opgedaag en hul voertuie buite die maatskappy se hoofkantoor in Luipaardsvlei, Krugersdorp, geparkeer. Van hulle het gesê hulle down tools, terwyl ander gesê het hulle is verhinder om in te gaan. – News24