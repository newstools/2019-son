DIE dae dat die Boland Kavaliers in vriendskaplike wedstryde ’n punt wou stel teen hul Superrugby-bure, die Stormers, is glo verby. ’n Stampvol Boland-sta­dion in Wellington word verwag wanneer die Kavaliers en Stormers mekaar vandag 17:45 pak. Boland se breier, Randall Modiba, sê die doel van dié wedstryd is tweeledig: “Ons wil die Stormers graag goeie teenstand bied en hulle help met hul Superrugby-voor­bereiding. “Dis ook ’n gulde geleentheid vir ons manne om teen internasionale sterre beproef te word,” het hy bygevoeg. Of dit maar net mind games­ is, sal gesien moet word, want die vonke het nog altyd behoorlik­ gespat in wed­stryde tussen dié twee spanne­. Dis egter die voorseisoen vir albei spanne. Hulle sal dus wil seker maak dat geen speler beseer word nie. Dié is ook die Stormers se laaste warm-up voordat hulle­ en die Bulls mekaar volgende week op Loftus Versfeld in die Superrugby-kompetisie pak. Hulle afrigter, Robbie Fleck, het ’n ster-belaaide span gekies. Modiba sê rugby-entoe­siaste in die Boland is opgewonde oor dié wedstryd. Hy sê: “Ek sien en hoor hoe opgewonde die mense oor dié game is. “Robbie Fleck het die naweek reeds aangedui dat hy sy Bokke sal loslaat. Rus “So, dit gaan great wees vir die toeskouers om groot name in Wellington te sien.” Die Stormers het die laaste paar seisoene gereeld friendlies in Wellington gespeel, maar het altyd hul sterre laat rus. Maar nie dié keer nie. Siya Kolisi, Pieter-Steph du Toit, Damian Willemse, Damian de Allende, Sikhu­mbuzo Notshe, Steven Kitshoff, Bongi Mbonambi en Frans Malherbe is almal in die beginspan. Die Kavaliers spog egter ook met ervare manne soos Monty Dumond, wat vir die Sharks, Racing Metro in Frankryk en Southern Kings uitgedraf het. Dié veteraan-losskakel en vyf ander spelers – Neil Rauten­bach (haker), Hannes Janse van Rensburg (slot), Patrick O’Brian (agsteman), Michaine Fick (senter) en die veelsydige agterspeler van Wesbank Gavern Skippers – maak almal hulle debuut vir Boland. Modiba het bevestig dat die voormalige afrigter van die Junior Springbokke Dawie Theron weer die Kavaliers se voorspelers sal afrig. Gavern Skippers, Juandre Joseph, Michaine 
Fick, Wayne Smith, Valen­tino Wellman, Monty Dumond, Ricardo Duarte, 
Patrick O’Brien, Kenan Cronjé, Tapiwa Tsomondo, Johannes Janse van 
Rensburg, Marlyn Williams (k), Clinton Theron­, Neil Rautenbach, Arnout 
Malherbe. PLAASVERVANGERS: Francois Esterhuyzen, Theunis Nieuwoudt, 
Clarence van Wyk, Robyn Adams, DJ Putter, Taine-randall Booysen, Thurlow
 Marsh, Vincent Fredericks, Gurshwin Africa­, Sherwin Cupido, Garrick 
Mattheus, Wilneth Engelbrecht, Andries Viljoen, Givan Adams, Shilton van
 Wyk.