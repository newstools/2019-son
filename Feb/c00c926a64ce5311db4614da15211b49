AGRI SA het pas sy jaarlikse verslag bekend gemaak oor ons landbou. Dit bevat ’n oorsig oor die land se plaasuitvoere. Volgens Agri SA het landbou-uitvoere sowat 10,8% uitgemaak van Suid-Afrika se totale uitvoere vir 2018. Die waarde het R127,69 miljard beloop. Die verslag dui ook aan Suid-Afrika is van die topuitvoerders ter wêreld van ’n hele paar produkte. Mzansi is die tweede grootste uitvoerder van sitrus in die wêreld (R18,6 miljard), die derde grootste uitvoerder van wol (R4,7 miljard), vierde wat kernvrugte soos appels en pere betref (R7,6 miljard) en die sesde grootste uitvoerder ter wêreld van steenvrugte soos appel­kose, pruime en perskes (R1,7 miljard). – Business Insider­ SA