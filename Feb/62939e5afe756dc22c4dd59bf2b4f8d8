DIE voormalige All Black-vleuel Julian Savea het ook nou die ondersteuning van sy voormalige span, die Hurricanes, ontvang. Dit ná sy huidige klub, Toulon, se president, Mourad Boudjellal op ‘n Franse radiostasie gesê het die makro-vleuel is nie meer welkom by sy klub nie. Boudjellal het dié uitlating gemaak na sy span se nederlaag die naweek van 19-10 teen Agen in die Top 14. Boudjellal, het gesê hy wil ‘n DNS-toets laat doen omdat dit nie dieselfde Savea is wat hy geteken het nie. “Hy was seker op die vliegtuig omgeruil,” het hy gesê. “As ek hy is, sal ek verskoning vra en terug na my land gaan.” Die All Black en Hurricanes-losskakel Beauden Barrett sê die Toulon-baas, sê hy en die res van die Hurricanes ondersteun hul voormalige spanmaat. “Ek ondersteun Jules en wens hom alles van die beste toe. Hy’s ‘n goeie speler en ek is seker hy gaan gou op sy beste wees. Hy’s wereldklas,” sê Barrett. Barrett, die wêreld se beste speler in 2016 en 2017,  sê Boudjellal, se opmerkings oor Savea sal hom twee keer laat dink om die skuif na ‘n oorsese klub te maak. “Dit is ‘n groot skuif en jy moet gelukkig wees met ‘n aantal goed. Jou familie moet gelukkig wees, jy moet gelukkig wees met die set-up van die afrigting en spankultuur.” het Barrett gese. “Dis heeltemal anders daar as wat ons van buite sien. Dis seker ‘n ander dinamika. Dis nie dieselfde soos hier in Nieu-Seeland nie.” Matthieu Basteraud, 'n Toulon-senter, het in 'n twiet gesê dit is 'n moeilike seisoen vir die span. Hy het sy spanmaat gevra om sterk te wees. "Ons het jou nodig. Daar sal beter dae wees," het hy getwiet. Ander sterre wat tot dusver hul ondersteuning gewys het, is Jerome Kaino, Bryan Habana, Thierry Dusautoir en Drew Mitchell. – Stuff.co.nz