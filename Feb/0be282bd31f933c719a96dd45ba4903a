BRANDBESTRYDERS van die Kaapse Wynland-distriksmunisipaliteit is tans besig om 'n brand in die Franschhoek-berge te blus. Colin Deiner, die Wes-Kaapse hoofdirekteur van rampbestuur, het vanoggend om 08:00 gesê die brand in die Franschhoek-berge, aan die kant van die Theewaterskloofdam, is buite beheer. Deiner het gesê baie van die areas, waar die brand woed,  is onbereikbaar. Daar kon eers vanoggend vasgestel word waar grondspanne ontplooi gaan word. Grondspanne sal in die areas, wat die hoogste risiko vir die beskadiging van eiendom inhou, ontplooi word. Die Franschhoek-pas is steeds gesluit. 