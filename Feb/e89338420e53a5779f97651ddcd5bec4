DIE slot Eli Snyman en die voormalige Blitsbok Dylan Sage draf Saterdag die eerste keer in Superrugby in die Bulls se beginspan uit. Hulle pak die Lions op Ellispark. Snyman neem die plek in van die beseerde kaptein, Lood de Jager, terwyl Sage in die plek van Burger Odendaal speel. Handré Pollard neem die kapteinskap oor met Duane Vermeulen wat die onderkaptein word. Die afrigter, Pote Human, het ook veranderinge aan die plaasvervangerbank gemaak. Vasbeslote Jannes Kirsten neem Snyman se plek, Tim Agaba vervang Thembelani Bholi en Divan Rossouw vul die leemte wat Sage gelaat het. Pollard sê die Lions is so ’n vasbeslote span dat hy en sy spanmaats in elke afdeling die botoon sal moet voer. “Ons sal hulle moet uitoorlê, beter as hulle speel en meer guts op die dag moet wys. “Hulle is nie verniet die afgelope drie seisoene Suid-Afrika se beste span nie. “Dit is dus vir ons ’n gulde geleentheid om ’n groot tree vorentoe te gee. “Dis ál keuse as ons wil hê ons harde werk moet vrugte afwerp in die kompetisie,” sê Pollard. Warrick Gelant, Cornal Hendricks, Jesse Kriel, Dylan
 Sage­, Rosko Specman, Handré Pollard (k), Embrose Papier, Duane­ 
Vermeulen (o/k), Hanro Liebenberg­, Ruan Steenkamp, Eli Snyman­, Jason 
Jenkins, Trevor Nyakane, Schalk Brits, Lizo Gqoboka­. Plaasvervangerbank: Corniel Els, Simphiwe Matanzima­, Dayan van der 
Westhuizen­, Jannes Kirsten­, Tim Agaba, Ivan van Zyl, Manie Libbok­, 
Divan Rossouw. 