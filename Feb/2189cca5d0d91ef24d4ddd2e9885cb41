CHIPPA United se vuurwarm doelskieter Rhulani Manzini sal binnekort kompetisie vir sy posisie hê. Dis omdat die klub die Nigeriese speler Oke Akpoveta genooi het vir proewe. Akpoveta (27) het vir ’n paar Sweedse klubs gespeel en ryg blykbaar die doele in. In Swede was Akpoveta se laaste klub Helsingborg. Voor dit het hy daar vir IK Frej gespeel. En vir dié klub het Akpoveta 12 doele in 13 wedstryde aangeteken. Chippa se afrigter, Clinton Larsen, sê hy weet nie veel van Akpoveta nie en dít is waarom hy hom wil beproef. Dophou Akpoveta se ervaring in Swede bied Larsen egter hoop dat hy nóg ’n gevaarman voor die doelhok vir Chippa gewerf het. Larsen sê: “Hy het vir verskeie klubs in Swede gespeel en ’n paar doele vir hulle aangeteken. So, ons sal hom dophou. As hy die klub waarde kan bied, sal ons die proses verder voer.” Dis egter nie duidelik hoekom­ Chippa vir Akpoveta genooi het nie, want Manzini is tans aan die brand. Dié voormalige Ama­Zulu-speler het onder Larsen se afrigting reeds drie doele in vier wedstryde aangeteken. Manzini lyk sommer na ’n nuwe speler.