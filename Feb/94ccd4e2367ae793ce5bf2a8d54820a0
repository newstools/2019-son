DIE Ikeys moes gisteraand op sy tuisveld hard werk om die rugbyspan van die Universiteit van die Wes-Kaapland te kon klop. Die Varsity Cup-wedstryd wat deur die Ikeys met 32-24 gewen is, was ’n opwindende wipplank affêre wat in winderige toestande gespeel is. UWK wat hul debuut in die elite liga van die studentereeks maak was met ses minute se spel oor nog met 23-24 voor danksy die senter Lyke Hendricks se  strafskop. Dit was egtrr die Ikeys se twee sewe-punt drieë wat die verskil gemaak het. Die Ikeys was rustyd met 14-7 voor nadat hulle in die 43ste minuut gaan druk het. Die eerste punte in die wedstryd is ná 31 minute se spel aangeteken toe die tuisspan se regtervleuel Tumi Mogoje in die hoek gaan druk het. UWK het van die hervat na die Ikeys se drie met inklimspel die Ieys se doellyn aangeval. Kurt-Lee Arendse het toe mooi gaan afrond met Hendricks wat in die kol met die doelskop was. 