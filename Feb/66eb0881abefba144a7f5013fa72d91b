DIE cop wat van sy kollega se skietdood aangekla word, beweer nou ’n speletjie soortgelyk aan die dodelike Russiese roulette het tot sy kollega se dood gelei. Konst. Andu Zekelo het dít in sy pleitverduideliking bekend gemaak. Zekelo staan tereg op aanklag­ van strafbare manslag­ en het gister in die Blue Downs-streekhof verskyn. Hy het sy supervisor, konst. Christopher Mouton, skynbaar per ongeluk in April 2017 by die Kraaifontein-polisiestasie doodgeskiet. Zekelo was net vier maande uit opleiding. Maar Mouton se ma, Sharon Mouton, glo nie haar seun se dood was ’n ongeluk nie. Volgens Sharon sou haar seun nooit met sy gun speel nie. ’n Hartseer Sharon vertel: “In die nege jaar dat hy ’n polisieman was, het ek amper nooit sy gun gesien nie – net wanneer hy pas uit die werk gekom het en wanneer hy reggemaak het vir werk. “My seun was baie verantwoordelik.” Volgens die ma was haar seun boonop besig om op ’n groep games te speel. Sy sê dit maak nie vir haar sin dat hy tussenin met guns ook nog gespeel het nie. “Toe Christopher skielik nie meer speel nie, het sy broer en almal op die groep begin vra na hom. “Hoe speel ’n mens games en jy speel gelyktydig met jou gun?” Herinner Sharon beweer ook Zekelo was oneerbiedig teenoor haar seun, al was Mouton oor hom aangestel. “Hy het altyd my seun herinner dat hy maar net ’n konstabel is,” vertel sy. Sy sê sy’t ’n nare gevoel justice gaan nie geskied in haar seun se dood nie. Sy verduidelik: “Die staatsaanklaer het aan ons gesê sy prokureur wil hê hy moet net onder huisarres geplaas word.” Zekelo sal na verwagting op 26 Maart pleit.