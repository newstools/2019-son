DIE gemeenskap van Vredendal is geskok nadat ’n vrou se lyk met veelvoudige steekwonde in haar huis gevind is. Volgens sers. Noloyiso Rwexana, ’n polisiewoordvoerder, het die polisie ’n moorddossier geopen. “Die polisie is uitgeroep na Woelige Hoek in Vredendal. "Met hul aankoms het hulle op ’n 43-jarige vrou se lyk afgekom. "Ons ondersoek nog die omstandighede rondom die voorval en niemand is so ver in hegtenis geneem nie.” Die polisie is steeds besig om die toneel te fynkam vir leidrade. Die vrou is geidentifiseer as Charmaine Erasmus. Hou Son dop vir meer inligting. 