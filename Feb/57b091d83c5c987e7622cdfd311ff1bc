PRETORIA. – Adv. Lawrence­ Mrwebi sê sy moeilikheid by die nasionale­ vervolgingsgesag het in 2004 begin. Hy het toe gepraat oor die misbruik van die Skerpioene se geld. Mrwebi het voor die Mokgoro-kommissie begin getuig. Die ondersoek handel oor MrwebI en adv. Nomgcobo Jiba se geskiktheid om hulle werk te kan doen. Die geskorste hoof van gespesialiseerde handelsmisdade het gesê hy is ’n slagoffer in die hele saak en ’n vendetta word teen hom gevoer omdat hy korrupsie teenstaan. Vendetta Volgens Mrwebi is daar iewers in 2004, toe hy die hoof van die Skerpioene in KwaZulu-Natal was, ’n informant geld betaal wat nie na hom toe moes gaan nie. Hy het dit ondersoek en gevind dat die betrokkenes in die hoofkantoor in Pretoria werk. Volgens sy lawyer­, Mervyn Rip, voer die mense wat Mrwebi in sy verslag noem ’n vendetta teen hom. Mrwebi het ook aan die kommissie gesê hy het die voormalige intelligensiebaas Richard Mdluli ook nooit voorheen ontmoet nie. Bewyse Hy het gesê hy het geen rede gehad om Mdluli te bevoordeel nie. “Bring die bewyse. Kom ons pas die wet toe,” het Mrwebi aan afgetrede regter Yvonne Mokgoro gesê. Mdluli word aangekla van bedrog en korrupsie en omdat hy glo misdaadintelligensie se geld gemors het. “Ek het geen rede om enige iemand te bevoordeel wanneer ek besluite neem nie. Die feit dat ander mense nie van die persoon hou nie, beïnvloed nie my besluite nie.” Hy het aan die kommissie gesê dit wat hy van Mdluli weet, is wat hy in die koerante gelees het. – EWN en News24