EEN van die vinnigste opkomende jong rugbyspelers, Aphelele Fassi, maak môre sy Superrugby-debuut vir die Sharks. Die 21-jarige agterspeler is op heelagter ingesluit vir die Durbaniete se kragmeting met die Sunwolves in Singapoer. Fassie het verlede jaar in die Curriebeker rugbygeesdriftiges se aandag getrek met sy spoed en oog vir ’n gaping. Nou kry dié boorling van King William’s Town in die Oos-Kaap die kans om sy talente op Super-vlak te bewys. Die Sharks spog met een van die haastigste agterste driehoeke met Springbokke Sbu Nkosi en Makazole Mapimpi op die vleuels.