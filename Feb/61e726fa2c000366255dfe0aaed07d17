IN ’N openhartige gesprek vertel die talentvolle sangeres Salome: “Dié jaar is ek nege jaar skoon van dwelms en ek is dankbaar vir ’n tweede kans in die lewe.” “Ek het grootgeword met vier susters en dinge was nie altyd maanskyn en rose nie.” Volgens Salome was die pad nie maklik nie, want dis moeilik om verlos te word van dwelms. Tik laat iets agter in jou brein, vertel sy. “Baiekeer vergeet ek goed, maar hoe meer jy praat oor die dinge wat jou pla, hoe gouer word jy genees. “Die vertoning is baie up close en persoonlik en ek is op my senuwees, maar ook opgewonde en hoop my storie kan iemand inspireer.” Die sanger Robin Pieters en die saxofoonspeler Don Vino is die regisseurs. Julle kan oorspronklike liedjies en bekende musiek verwag – en bring maar die tissues saam, want dié vertoning gaan jou diep raak. Brukman Consulting bied Salome­ se show This is Me aan. Dit is van 20 tot 23 Maart in die Baxter-teater te sien. Kaartjies kos R150 en die vertoning begin 19:30. Jy kan jou kaartjies bespreek by Webtickets.