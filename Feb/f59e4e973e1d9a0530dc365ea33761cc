’NGROOT voorsprong beteken niks as hulle nie die wa deur die drif kan trek nie, dink die kaptein van die Stellenbosch-sokkerspan, Jarrod Maroole. Met 10 wedstryde oor en ’n voorsprong van 6 punte op sy naaste teenstander is die coach,­ Steve Barker, en sy span sterk op koers om die Nasionale Eerste Liga-titel hulle s’n te maak. Gekenmerk Stellenbosch het dit laas seisoen net-net misgeloop toe hy in die promosie-relegasie-uitspeelreeks misluk het. Die Kapenaars het toe laaste geëindig. Hierdie seisoen word deur ’n bietjie meer perfeksie gekenmerk. Stellenbosch het in 20 wedstryde net 3 keer kleigetrap. Barker-hulle verwelkom TS Galaxy die naweek in die Idas Valley-stadion vir ’n NFD-stryd. Die verwagting van die tuisspan is 3 punte en niks minder nie. “ ’n Mens weet hoe belangrik dit is om jou tuiswedstryde te wen,” het Ma­roole uitgewys. “So, dít is wat ons moet doen om seker te maak ons slip nie op nie.” Intussen sal Stellenbosch se Kaapse buurspan Ajax Cape­ Town ook sy storie moet ken in sy wegwedstryd teen AmaTuks. Tuks is nie juis ’n span wat vrees inboesem nie, en as die Urban Warriors die promosie-relegasie-uitspeelreeks wil haal, moet die manne wegwedstryde soos dié wen. Só lyk die fixtures: VANDAG: Cape Umoya United t. Tsha­khuma Tsha Madzivha­ndila MÔRE Real Kings t. Maccabi FC Witbank Spurs t. Richards Bay Uthongathi t. Royal Eagles; Stellenbosch t. TS Sporting SONDAG Ubuntu Cape Town t. Mbombela United Jomo Cosmos t. TS Galaxy; Universiteit van Pretoria t. Ajax Cape Town. 