’N DERTIENJARIGE skoolmeisie van Pretoria het Maandag selfmoord gepleeg nadat sy deur ander kinders op WhatsApp­ gespot is. Volgens Sonja Carstens, ’n woordvoerder van die Sinoville­ Crisis Centre (SCC), is die meisie glo sedert verlede week deur maatjies op WhatsApp geboelie. “Ons verstaan sy het ’n foto van haarself geneem in ’n kort rokkie waar sy twerk en het dit op WhatsApp­ gesit. “Ander leerders van die skool het haar toe blykbaar daaroor gespot.” Colleen Strauss, die grootbaas van die SCC, sê die kind was erg getraumatiseer deur die geboelie. “Sy het met onderwysers gepraat om hulp te kry. Sy was te bang om skool toe te gaan en haar ma het ook met die hoof gaan praat.” Haar ma het Maandag nadat sy by die skool was haar dogter se lyk gekry. Counsellors van die sentrum het dadelik skool toe gegaan om die kinders en ouers by te staan. Volgens Strauss is dit ’n wake-up call vir almal wat met kinders werk. “Kinders ervaar emosies baie erger en kan baie impulsief wees. Hulle het nie die kennis om te besef dinge sal môre beter wees nie.” Sy het gesê as kinders oor boeliery praat, moet aandag daaraan gegee word. “Navorsing wys ook meisies in graad 4 en graad 5 begin met boeliery in daardie tyd en dan weer as hulle puberteit bereik in graad 8 en graad 9 wanneer die hormone aktief raak. Dié lysie vol vermetelheid en die smerigste geskinder oor leerders op hul name en vanne het sommer vinnig die ronde gedoen. ’n Leerder (14) het toe in die hospitaal beland nadat sy probeer selfmoord pleeg het.