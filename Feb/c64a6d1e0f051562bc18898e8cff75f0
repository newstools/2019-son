NÁ BYNA twee seisoene in die doldrums smile Travis Graham eindelik weer. Dié 25-jarige voormalige kaptein van Ajax Cape Town voel die donker tye is nou iets van die verlede nadat Cape Town City hom ’n lifeline gegooi het. Graham het laas week by City ’n kontrak geteken. Dit duur tot die einde van die seisoen en sluit ’n jaar-opsie in. Knou Die hardnekkige middelskakel kort nog match fitness, maar lyk glad nie uit shape nie. Graham het in ’n eksklusiewe onderhoud met Son sy stilswye verbreek. “By Ajax was alles só smooth en bright, ek het nooit gedink my loopbaan sou só ’n knou vat nie. “Ek het dit nie verwag nie. Dit was baie hartseer, maar dit was die realiteit. “Ek moes dinge stap vir stap neem en myself daaraan herinner dat alles weer in plek sal val,” het Graham gesê. Volgens hom was hy ook gereeld in kontak met Kea­gan Dolly. Dolly is een van sy voormalige spanmaats en boonop een van sy boesem- buddies. Hy is op die oomblik in die Franse Ligue 1 op Montpellier se boeke. “Keagan se vriendskap beteken baie, want hy is altyd daar vir my,” het Graham vertel. “Soos in die tyd toe ek nie ’n klub gehad het nie. “Keagan het my baie moed gegee en my aanhoudend aangemoedig om my spirit op te hou. “Ek het regtig inspirasie uit hom geput. “Ek weet nie waar ek sou gewees het as dit nie vir die support van my familie en vriende was nie.” City reis vandag na Pretoria. Hy maak hom gereed vir ’n PSL-stryd teen die kam­pioen, Mame­lodi Sundowns, op Loftus Vers­feld. John Comitis, City se eienaar, het geskimp Graham gaan straks sy debuut maak. “Kyk, ek voel goed, maar ek weet nie,” het Graham hieroor gesê. “Dis up to die coach of hy dink ek is reg.”