LADISMITH. – Die skool en gemeenskap is diep bekommerd nadat Michaela Barends, ’n gr. 9-leerder aan die Laerskool Towerkop, op Valentynsdag verdwyn het. Michaela het 18 geraak op die dag van haar verdwyning. Sy het ’n nota gelos waarin sy oor haar worries skryf. Madeleine, ’n antie van Michaela, vertel: “Sy het ’n hou op haar bors gekry. Toe gaan sy kliniek toe. “In die brief skryf sy dat sy bang is dat sy nou kanker het en ’n dokter op George moet gaan sien. Sy skryf dat sy nie daarvoor kans sien nie en liewer gaan wegloop.” Michaela het dalk die kat aan die stert beet, want daar is nog nie toetse vir kanker op haar gedoen nie en sy moes eers George toe gaan om vas te stel wat haar makeer. AO Jannie Cedras het bevestig sy word vermis. Mense met inligting kan die polisiekantoor bel by 028 551 8100 of Madeleine by 061 657 4798.