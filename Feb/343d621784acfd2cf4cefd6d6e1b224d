NIKITA Holley en Keesha Manuel kan in vrede rus nadat hulle moordenaars gevonnis is. Preston Presence (22) is gister in die Blue Downs-landdroshof twee keer lewenslange en Marlon Swartz 25 jaar tronkstraf opgelê. Holley (16) en Manuel (17) is op 2 Julie 2015 in ’n drive-by shooting in Petunia­straat in Scottsville, Kraai­fontein, dood. Nog drie mense is in die skietery gewond. Gewerk Bertha Manuel, Keesha se ma, was baie bly oor die vonnis. Op haar Facebook-blad het sy die Kraaifonteinpolisie vir hulle goeie speurwerk bedank. Haar inskrywing lui: “Julle het hard gewerk. So, hierdie vonnis is nie net vir ons nie, dis ook vir julle. “Geluk met die wen. Vandag het geregtigheid vir Keesha en Nikita geskied. Alle eer gaan aan die Here.” Die Wes-Kaapse polisie het die vonnisse verwelkom.