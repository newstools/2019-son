ROBERT du Preez het besluit om ’n paar belowende youngsters in sy toergroep vir Saterdag se Superrugby-kragmeting met die Sun­wolves in Singapoer in te sluit. Pepsi Buthlelezi en Kerron van Vuuren kan hul Superrugby-debuut teen die Sunwolves maak. Die agsteman Buthelezi was verlede jaar op junior vlak ’n groot uitblinker vir die Durbaniete. Hy en Van Vuuren was lede van die Sharks-span wat net-net in die Superhero Sondag-stryd teen die Lions in die Kaapstad-stadion vasgeval het. Hulle was ook in laas week se warm-up game teen die Bulls in Ballito in aksie. Die opwindende Aphelele Fassi en Khutha Mchunu is ook saam op toer. Die Sharks se kaptein, Louis Schreuder, het van bosluiskoors herstel. Die skrumskakel gaan die span met die hulp van die ervare Bok-stut “Beast” Mtawarira aanvoer.