Sewe hoëprofiel verdagtes is vasgetrek vir korrupsie, geldwassery en bedrog. Die arrestasies volg ‘n ondersoek dat sowat R1.6 miljard wanbestuur is met die toeken van tenders by die departement van korrektiewe dienste. Die tenders is glo aan Bosasa en sy geaffilieerde maatskappye toegeken. Netwerk24 berig die verdagtes het glo geskenke in die vorm van kontant ontvang, terwyl hulle finansiële ondersteuning ontvang het wanneer hulle eiendom of motors wou koop. Die sewe verskyn vandag in die handelshof in Pretoria. Hangwani Mulaudzi, woordvoerder vir die Valke, sê die aanklagte hou verband met ‘n 2009 spesiale ondersoekeenheidverslag op korrektiewe dienste. Intussen berig BusinessLive twee van die verdagtes is voormalige Bosasa bedryfshoof, Angelo Agrizzi, en hoof van korrektiewe dienste, Linda Mti. Die owerhede soek egter nog na Mti.