DIT lyk asof Jussie Smollett se Empire-dae getel is. Daar’s gerugte dat die akteur die homofobiese aanval waarin hy aangerand is, self beplan het. Ek lees op E! dat die base van Fox, die kanaal waarop die gewilde series speel, Jussie se rol hersien. Dit nadat die polisie in Chicago gesê het Jussie, Jamal in Empire, twee Nigeriese broers betaal het om hom aan te val. Ondersteun Die akteur het laat in Januarie in die hospitaal beland nadat twee mans hom glo geslaan, met chemicals gegooi en ’n tou om sy nek gehang het oor hy gay is. Ná ’n ondersoek glo die polisie egter Jussie sit self agter die aanval. Dit lyk asof Empire hom nie gaan ondersteun as dit wél die geval is nie. Die cops het die broers, Olabinjo en Abimbola Osundairo, vir ondervraging ingeneem en kort daarna vrygelaat. Een van hulle het ’n verskyning in Empire se tweede reeks gemaak. Volgens die cops het Jussie die twee broers $3 500 (sowat R50 000) betaal om hom aan te val. TMZ berig die akteur moes nege scenes vir die vyfde reeks doen waaraan daar nog geskiet word, maar hy gaan nou glo net vyf scenes kry. Hy sou glo ook ’n groot musical performance in die season finale gedoen het, maar dis ook nou daarmee heen. Ek hoop in my hart dat die gerugte teen Jussie nie waar is nie, maar die po­lisie klink sommer baie seker van hulle saak. Ai, Jussie! Wat het jou tog besiel?!