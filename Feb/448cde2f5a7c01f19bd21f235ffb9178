DIE krieketspan van die Nelson Mandela-Universiteit kry die naweek ’n gulde geleentheid om sy posisie in die Nelson Mandelabaai Premierliga te verstewig. Die Studente, wat die verdedigende kampioene is, kom môre op Freeplay Park in Port Elizabeth teen Old Grey te staan. Die volgende dag pak die Madibaz vir PECC op die Madibaz Oval in Port Elizabeth. Hoewel Old Grey die verrassende voorloper in die liga is en op sy tuisveld speel, kan die Madibaz hom én PECC klop. ) Premierliga-bepalings vir die naweek: Môre: Union t. Bloemendal; United­ Brothers t. PECC; Uiten­hage t. Motherwell; Old Grey t. Madibaz. Sondag: Madibaz 2 t. Motherwell; Madibaz t. PECC.