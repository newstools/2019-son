VYF gewapende mans het ’n spaza shop in Despatch­ Sondag beroof. Die groep rowers het omstreeks 18:00 op die winkel toegeslaan. ’n Polisiewoordvoerder, sers. Majola Nkohli, sê een van die rowers het die eienaar met ’n vuurwapen aangehou terwyl die ander die winkel ge-ransack het. Volgens Nkohli het die rowers ’n onbekende bedrag kontant en sigarette gesteel. Niemand is in die rooftog beseer nie. Medepligtige Dis nie bekend of ’n getaway-kar vir hulle gewag het nie. Indien wel, soek die polisie na minstens ’n sesde medepligtige. Nkohli sê geen verdagtes is nog in hegtenis geneem nie. Die polisie vra dat enige iemand met inligting wat tot die inhegtenis­neming van die rowers kan lei, na die naaste polisie­kantoor daarmee sal gaan of Crime Stop by 08600 10111 bel.