DIE omstrede past. Shep­herd Bushiri en sy vrou, Mary, is gister vrygelaat op borgtog van R100 000 elk. Die twee was gisteroggend voor in die handelshof in Pretoria. Hulle word van bedrog en geldwassery aangekla. Bushiri se regsverteenwoordiger, adv. Johan Hattingh, het aan landdros Mark van Wyk genoem die couple is wettig in die land en het geen vorige oortredings nie. Getuies Hul borgtogvoorwaardes behels dat hulle in Gauteng moet bly. Bushiri en sy vrou mag ook nie kontak maak met enige getuies nie. Verder moet hul reisdokumente by die staat bly. As hulle wel moet reis, het hulle die skriftelike toestemming van die ondersoek­beampte nodig. Die egpaar sal op 10 Mei weer in die hof verskyn.