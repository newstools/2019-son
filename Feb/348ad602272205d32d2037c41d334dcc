TWEE verdagtes is in die Baai se Northerns gearresteer vir dwelmhandel. Kapt. Sandra Janse van Rensburg, ’n polisiewoordvoerder, sê die polisie het Donderdag 22:10 by ’n huis in Kronebergstraat in Bethelsdorp toegeslaan. “Terwyl die polisie besig was om die huis te deursoek, het die verdagtes probeer om dagga uit dromme in die agterplaas te gooi. Nóg dromme is in die huis gevind.” Die cops het beslag gelê op 5,73 kg dagga en 141 daggazolle met ’n straatwaarde van R19 000, ’n skaal en ’n vuurwapen.