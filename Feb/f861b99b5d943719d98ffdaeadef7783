KIM Kardashian vat nie nonsens van mense wat met haar die gek skeer nie. Die ster van Keeping up with the Kardashians was uit saam met haar oudste sussie, Kourtney, en dié se baby daddy, Scott Disick, toe die paparazzi hulle afneem. Daar was ’n groot zit aan haar gesig en mense kon nie genoeg daaroor skinder nie. Ek sien op The Juice ’n publikasie het ’n storie op Twitter gelaai dat Kanye West se vrou ’n “bad skin day” gehad het. En Kim was bitter gou om haarself in die sosiale media te defend. Sy het gesê sy’t ’n chroniese velsiekte. Die mammie van drie kap terug: “Dit is psoriase oral op my gesig.” Die make-up mogul het in Desember laas jaar met Cosmpolitan gepraat oor die velsiekte. “Ek dink dit is hoog tyd dat ek met medikasie vir psoriase begin. Ek kan nie onthou dat my vel al ooit só gelyk het nie. Dit het my hele lyf oorgeneem.”