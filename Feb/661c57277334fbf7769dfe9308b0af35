’N SENIOR cop van die Bellville-polisiestasie het Donderdagnag in die tjoekie geslaap. Dis nadat hy ’n vrou na bewering seksueel aangerand het. Hy het Vrydagoggend in die Bellville-landdroshof op seksverwante aanklagte verskyn. Dit was nadat hy Donderdag in sy kantoor gearresteer is vir verkragting en seksuele molestering. Die polisiebeampte het die beweerde seksmisdrywe met die vrou glo in sy kar gepleeg. Dit was na bewering ver­lede Sondag in Boston toe hy die 45-jarige vrou vir prostitusie in hegtenis wou neem. Belowe Die vrou sê sy het die 57-jarige cop gesmeek om haar nie te arresteer nie omdat dit haar verjaardag was. Hy het haar toe na be­wering belowe dat hy haar nie in hegtenis sal neem nie, mits sy hom orale seks bied. Die vrou beweer hy het haar panty afgetrek en sy vinger in haar vagina opgedruk terwyl sy hom orale seks gebied het. Die vrou het Dinsdag ’n klag by die Bellville-polisiestasie gemaak. Lt.kol. Andrè Traut, ’n polisiewoordvoerder, het bevestig dat die vrou ’n klag gemaak het en dat die verdagte in die hof verskyn het.