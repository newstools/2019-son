DIE kinderverkragter en moordenaar, Mortimer Saunders, se appèlaansoek teen sy vonnis is vanoggend in die Kaapse hooggeregshof van die hand gewys. Saunders is in November verlede jaar skuldig bevind aan die moord- en verkragting van die driejarige Courtney Pieters. Hy is in Desember twee lewenslange vonnisse opgelê. Dit word nie samelopend uitgedien nie. Die driejarige Courtney was vir 11 dae vermis toe haar lykie op 13 Mei 2017 in bossies naby die fabrieke in Epping gevind is. Saunders was ’n huurder by Courtney se ouerhuis en ook haar pa, Aaron Fourie, se jarelange vriend. Hy het erken hy het die kind vermoor deur haar twee glase juice met gif in te gee. Toe sy begin verstik aan die dodelike mengsel het hy haar mond toegedruk en haar met sy arm om haar nek gewurg. Hy het ontken hy het haar verkrag, maar dat hy onsedelike dade met haar lyk gepleeg het. Regter Babalwa Mantame het bevind dit was wel vekragting. Lees die storie in more se Son. 