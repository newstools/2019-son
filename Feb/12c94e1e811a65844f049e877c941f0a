MEGHAN se ryk pelle het laas naweek vir haar ’n fênsie baby shower in New York gegooi. Amal Clooney, Serena Wil­liams en Abigail Spencer het miljoene geblaas op die baby shower van die hertogin van Sussex. Die tennisspeler het selfies in die sosiale media gepost wat sy in die badkamer van die superluukse penthouse suite geneem het. Die suite by die Mark Hotel kos ’n allemintige £60 000 (sowat R1,1 miljoen). Die baby shower is verskriklik privaat gehou en daar is geen foto’s van die geleentheid nie. Serena het ons ’n klein kykie gegee toe sy selfies in die vyfster-venue geneem het. Ongelooflik Ek lees by hellomagazine. com die groepie het die verrigtinge afgeskop met ’n les oor blommerangskikking terwyl hulle weggelê het aan soetgoed wat die hoofchef, Jean-Georges Vongerichten, gemaak het. Een van Meghan se gaste, Gayle King, het aan CBS gesê die baby shower was ongelooflik. “Ek hoop nie sy (Meghan) gee om dat ek hierdie met julle deel nie, want ek het nog nooit so iets by ’n baby shower beleef nie. “Hulle het iemand genooi om ons te wys hoe om blomme te rangskik. Ons het elkeen ’n individuele vaas gemaak. Al die blomme is agterna aan organisasies geskenk. Ek dink dit was baie sweet. Dit wys watter tipe mens sy is.”