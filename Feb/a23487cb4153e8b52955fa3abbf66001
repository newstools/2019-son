DIE Chinese bergklimmer Xia Boyu het die Springbok-kaptein, Siya Kolisi, geklop tot die toekenning vir Laureus se Sportoomblik van die Jaar. Kolisi is benoem nadat hy die eerste swart man geword het om die Springbokke as kaptein te lei. Boyu, 'n double-amputee, het verlede jaar die gevreesde Mount Everest uitgeklim. Dit is juis na Boyu se eerste probeerslag in 1975 dat sy bene weens frost bite afgesit is. Dit het om egter nie van stryk gebring nie. "Ek is lief vir die berg. Ek sal my hele lewe lank daarvoor baklei," het hy verlede jaar voor sy prestasie aan die Time-tydskrif gesê. In 2014 het hy weer probeer om Everest te oorheers, maar die klimseisoen was weens 'n sneeustorting kortgeknip. In 2015 is sy planne weer in die wiele gery, dié  keer deur 'n aardbewing. In 2016 het hy binne 300 voet van die kruin gekom, maar moes weens 'n sneeustorm omdraai. Hy kon egter verlede jaar daarin slaag om 'n jarelange droom 'n werklikheid te maak. Die voormalige Skotse-rugbyspeler, Doddy Weir, wat aan motorneuronsiekte ly en bewusmaking daaroor skep is saam met Boyu en Kolisi benoem.