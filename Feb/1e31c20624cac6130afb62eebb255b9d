QUEENS en Kings rondom ’n Ghellieblik in die Stofstrate van Geheue. Dít is die titel van Hendry Kortjé en vriende se nuwe digbundel, wat binnekort bekendgestel word. Hoewel dit Kortjé se vierde publikasie is, gee hy vir die eerste keer aan onbekende digters ook ’n kans om hul stem uit te bring. Hy vertel trots dat hy by dié geleentheid ’n spesiale­ verrassing het vir sy aanhangers met Verlange­troos­, sy debuut-DVD wat visuele gedigte bevat. Hy wil nie te veel verklap nie, maar sê dis beslis iets om na uit te sien. Die bekendstelling vind Saterdag 16 Maart by die Mystic Boer in Stellenbosch plaas. Die launch begin om 14:00. Hy versoek belangstellendes om vroeg te kom, want hoewel toegang gratis is, is die sitplekke beperk. Vir meer inligting, kontak die digter by 076 424 7992 of 021 866 1013.