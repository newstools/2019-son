Woolworths se Valentynsdag-veldtog kry nie die liefde waarop dit gehoop het nie. Na talle klagtes op sosiale media het die maatskappy ook maar besluit om die veldtog te staak. Verbruikers se gevoel was die veldtog is nie geslag-sensitief nie. In die advertensie is verklarings wat die maatskappy sê is tipiese eienskappe wat mens dikwels sien in verhoudings. Die vroulike weergawe lees: “She orders a salad then steals your chips; she takes forever to get ready; she snuggles you to the edge of your bed; she uses your razor to shave her legs; she makes you her Instagram husband; she says she’s ‘fine’ when you know she’s not." Die manlike weergawe lees weer: “He touches your hair; he doesn’t know the title to ‘your song’; he makes plans without telling you; he uses the wrong emoji’s in text messages and believes he’s entitled to the remote control; he thinks he knows better than Siri.” Sommige meen Woolworths stuur ‘n boodskap dat verhoudings net kan bestaan tussen ‘n man en vrou. 