EKKE ve’staan ôs moet dalk moontlik elke vyf jaar weer ytpass wanneer ôs ôs drivers-liksens gaat hernu. Dié stuk ko’ al van 2015 af aan. Ek’t al gedink dis vergete, maar hier stiek die nwatas nou wee’ yt soes marmelyt. Glo om road safety te improve en fraudulent licensing te voorkom. Bog man! As ’n moegoe k*k wil ry, dan gaat hy k*k ry, ytpass of te not! En as ’n bloubaadjie tjieng wil hê vir ’n free issue, dan is dit klaar wat dit soe is. Ekke voorspel hier ko’ groot akkies – akkies van epidermiese proporsies – met dié se gedoente! Imagine die ekke moet nóú weer loep ytpass… Moet ekke dan nou wéér deur die Kakka-53 gemartel word? My nek breek soes ek my blind spots en spieëls beloer en my stuurwiel behandel asof ek met albei hande riemruk? Dit is mos nou ’n annerste gedoente daai. En dan ko druip daai bloubaadjie-moegoe my oorlat ek volgens hom nie smooth genoeg riemruk ... ag askies, ek bedoel oorlat ek die stuurwiel nie smooth genoeg melk nie. Of oorlat ek nie so goed soes ’n meerkat op steroids rondkyk nie. Die bliksem besef nie ek het méér geword om my sye, maag, holle, boure en nek sedert ek my liksens in 1994 gekry hettie. Ek kan nie soe leka my kop in die rondte draai nie. So, wie gaat dan vir my werk toe aanry? Wie gaat my inkopies vi’ my doen? Hoe gaat ekke my gryse ouers in Rawsonville besoek? Want ekke is nou lisensieloos. En wat van daai arme lorrie driver wat al jare sonder voorval oppie langpad bestuur en nou die eerste keer sy toets dop oorlat hy nie meer so lekker kan meerkat en riemruk nie. Wie gaat nou vi’ sý familie sôre? Want hy kan mossie werk sonner ’n liksens nie. Issit dan die oues van dae wat allie ongelukke maak, ha? Hoeko’ toets julle nie eerder die taxi drivers wat soe k*k ry op ôs paaie nie? Want die moere wat dáái stuurwiele vashou, het f*kk*l benul van padreëls nie. Of toets mense wat accidents gemaak het. Daai way gaan niémand ’n accident wil makie. Nou, dáái gaan mos help vir road safety! Ekke ry al jare en het nog nooit ’n ongeluk veroorsaak nie. Ek’s ’n wetsgehoorsame burger wat my padreëls ken. So, los nou djulle nwatas! En los my en my 1994-liksens in vrede. Of is daar weer iemand daar bo wat gaan benefit uit diese biesageid? Ekke vra maar net!