TAFELSIG het Woensdag laatmiddag oorgekook in woedende onluste toe die gemeenskap teen ’n vermeende rapist­ opgetree het. ’n Seun (15) is in die onluste in die been geskiet. Alles het begin toe ’n meisie (8) verklap het dat nog ’n broer van haar ouma haar verkrag het. Son het gister hieroor berig. Die kind het by haar ouma (haar pa se ma) gewoon. Een uncle is laas jaar in hegtenis geneem vir die kind se verkragting. Die meisie (8) is gister na ’n safe house geneem. Volgens die gemeenskap het die kind verlede week vertel dat ’n tweede uncle haar verkrag het. “Die een is egter ná die tyd laat gaan,” sê ’n besorgde auntie. Dié uncle (52) was al in die tronk vir die verkragting van ’n ander familiekind. Shaida Mukkadam­, ’n gemeenskapsleier, sê sy en vier ander leiers in die gemeenskap het besluit om die oom wat deur die polisie laat gaan is, te gaan haal. Vreedsaam “Ons het ’n wenk gekry dat die law (polisie) weer na hom soek. “Ons was vreedsaam toe ons hom gaan haal het. “Toe hy by sy suster se huis kom, het hy hom losgeruk. Daarna het klongens wat ons gehelp het om hom te gaan haal, oproerig geword.” Die polisie het op die toneel gekom en die groep mense uitmekaar probeer jaag. Magadien­ Abrahams, ’n inwoner, sê oor die cops: “Hulle was onbeskof en het op ons gevloek. Die kinders het klippe gegooi. “Daarna het die cops live bullets geskiet. Toe word dit ’n war zone.” Matthew Smith (15) is in dié deurmekaarspul in die been gewond. Sy ouma Cathleen Anders­ (72), wat met ’n kierie loop, sê: “Toe ek hoor hy’s geskiet, het ek sleep-sleep gehardloop na die toneel­.” Anders sê vir Son haar kleinkind het vertel dat hy ook net gaan kyk het wat die bohaai is. “Hy sê hy het net iets warms gevoel in sy been en inmekaargesak.” Die bullet sit nog in Matthew­ se been vas. Volgens sy familie sal hy geopereer word sodra die swelling gesak het. Tafelsig se gemeenskap is uiters ontevrede met die polisie. Toegieda Adams is ontsteld en sê die cops escort ’n vermeende rapist na veiligheid, maar skiet op onskuldige kinders. “Ons gaan dit beslis nie so los nie.” Adams sê sy is in 2017 met ’n rubber bullet geskiet toe die gemeenskap ook opgeruk het teen die vermeende rapist uncle. Lt.kol. André Traut, ’n polisiewoordvoerder, sê ses mense is in hegtenis ge­neem­ vir openbare geweld. Hy sê hulle sal in die hof verskyn sodra hulle aangekla is. Die lede van die gemeenskap sê hulle gaan nie rus totdat ál die meisiekind se oompies wat haar na bewering seergemaak het, uit Tafelsig is nie. Moses Dlamini, woordvoerder van die onafhank­like polisie-ondersoekdirektoraat (Opod), sê hul beamptes was op die toneel. “Volgens die inligting wat ons het, is die kind met ’n rubberkoeël raak geskiet. Ons ondersoek die voorval.”