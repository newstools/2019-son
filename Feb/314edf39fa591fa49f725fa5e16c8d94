OU WONDE gaan weer oopgekrap word wanneer die moordverhoor van die vermeende middelman in die Jayde Pana­yiotou-moordsaak binnekort in die Baaise hooggeregshof begin. Luthando Siyoni (33) van KwaZakhele het gister vlugtig by die beskuldigdebank ingeskuif. Hy staan tereg op klagte van moord en same­swering om moord te pleeg. Skietwonde Jayde is op 21 April 2015 dood aangetref in die bosse in KwaNobuhle. Daar was skietwonde aan haar liggaam. Regter Irma Schoeman het die saak tot 20 Junie uitgestel sodat Siyoni se lawyer, Zolile Ngqeza, finansiële instruksies kan kry. Die verhoor sal na verwagting in Augustus begin. Siyoni was ’n art. 204-getuie teen Christopher Pana­yiotou, Sinethemba Nenembe en Zolani Sibeko. Hy is tot ’n vyandig­gesinde getuie verklaar nadat hy sy weer­gawe verander het en nie vrae wou beantwoord nie. Siyoni het kort ná Christopher, Nenembe en Sibeko se vonnisoplegging in 2017 skoonveld verdwyn. Die cops het hom ses maande later opgespoor en gearresteer. Christopher was die baasbrein agter die dood van sy vrou, ’n onderwyseres. Luidens die klagstaat het Christopher, die eienaar van die Infinity Cocktail Lounge in Algoapark, Siyoni in September 2014 as bouncer by sy lounge aangestel. Kort ná die aanstelling het hy Siyoni gevra om iemand te source om ’n moord te pleeg. In daai sta­dium het Siyoni nie geweet Jayde is die teiken nie. Siyoni het intussen verskeie mense – onder wie Sizwe Vumazonke, die vermeende hit man – ge­nader om Christopher met die moord te help. Voor 2014 se Desember-vakansie het Chris­topher vir Siyoni gesê die persoon wat hy dood wil hê, is Jayde. Op 2 Desember het Siyoni vir Vumazonke gaan wys waar Christopher en Jayde se woonplek was. Hulle het in die Stellen Glen-meenthuiskompleks in Deaconweg, Kabe­gapark, gewoon. Siyoni het ’n bedrag van R80 000 met Christopher genegotiate om Jayde te vermoor. Vumazonke, Sibeko en Nenembe het ’n paar keer probeer om die hit uit te voer. Jayde het eventually op 21 April 2015 in hul hande beland. Op 21 April het sy voor haar meenthuiskompleks vir haar lift skool toe gewag. Sy is van daar ontvoer en in ’n gehuurde Toyota Etios ingedwing. Haar selfoon is afgeneem en die simkaart is verwyder. Die ontvoerders het haar toe gedwing om hulle die pin-nommers van haar bankkaarte te gee. Die booswigte het Jayde later ’n entjie van die kar af geneem en haar in die bosse in KwaNobuhle twee keer in die rug geskiet. Onttrek Terwyl sy op die grond gelê het, is sy op ’n kort afstand ook in die kop geskiet. Die booswigte het R1 500, R1 500 en toe R500 uit Jayde se bankrekening onttrek. Christopher het eindelik life gekry, Nenembe life plus 15 jaar en Sibeko 15 jaar. Vumazonke is in 2016 dood.