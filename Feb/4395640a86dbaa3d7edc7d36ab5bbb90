KHOSI, vervreemde vrou van Robert Madzonga, die beleërde voormalige CEO van Vele Investments, het glo gepiemp hy’t ’n stash van R50 miljoen wat by VBS Mutual Bank geplunder is. News24 berig dié bank is besteel tussen 2015 en 2018, toe die Reserwebank VBS onder kuratorskap geplaas het. Luidens adv. Terry Motau se verslag “The Great Bank Heist” het Tshifhiwa Matodzi, VBS-voorsitter, saam met sy mede­direkteurs en Madzonga, byna R2 miljard geplunder. Khosi het Vrydag in ’n interview met Talk Radio 702 gesê sy wil haar naam skoon kry. Sy sê sy’t niks voordeel getrek uit die plundering nie, maar haar man steek geld in sy lawyer se rekening weg en hy het ’n strandhuis in Durban gekoop.