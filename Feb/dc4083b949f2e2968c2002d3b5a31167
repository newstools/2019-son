’N JAMAIKAAN wat die Super Lotto jackpot gewen het, het soos die moordenaars in die Scream-flieks aangetrek toe hy sy tjek gaan ontvang het. Die man wil nie hê mense moet weet dis hy wat $1,17 miljoen (sowat R16,1 miljoen) ryker is nie. Hy het 54 dae gewag voordat hy sy prys gaan opeis het en toe sy gesig agter ’n Ghostface-masker vermom. In Jamaika is dit algemeen dat loterywenners maskers dra sodat die publiek nie weet hulle spreekwoordelike skip het uiteindelik ingekom nie. – UPI