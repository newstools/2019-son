DIE vakbond Solidariteit gaan klagte by die polisie en die gelykheidshof lê teen lede van Black First Land First (BLF). Die vakbond gaan dit namens die slagoffers van die brugtragedie by Hoërskool Driehoek doen. Dít nadat Lyndsay Maasdorp, ‘n woordvoerder vir BLF, op Facebook gesê het die drie leerders se sterftes beteken drie minder probleme in die wêreld. Roydon Olckers, Jandré Steyn en Marli Currie en Marnus Nagel is dood toe ‘n betonblok by die skool in Vanderbijlpark op leerders geval het. Solidariteit sê aan News24 BLF se stellings het ‘n laagtepunt bereik wat haatspraak betref. “As ons dit so los, beteken dit ons beskou dit as aanvaarbaar,” het Dirk Hermann, Solidariteit se uitvoerende hoof, in ‘n verklaring gesê. Connie Mulder, hoof van Solidariteit se navorsingsinstituut, sê as ‘n samelewing moet ons nie ‘n persoon duld wat die dood van vier kinders celebrate net omda thulle wit is nie.