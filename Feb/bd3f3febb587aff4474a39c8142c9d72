DIE leerder wat  by die Sans Souci Girls’ High School deur ‘n onnie geklap is, moet nou vir haar ‘n ander skool soek. Die leerder se dissiplinêre verhoor was gisteraand waar sy ingelig is haar skorsing is nou permanent. Die dogter is geskors ná ‘n video van die voorval op sosiale media viral gegaan het. In die video stoot die leerder haar skoolbank teen die onderwyseres, waarna sy geklap word. Die leerder se ma was omgekrap oor dié besluit. Sy sê die hoof het haar voor die verhoor eenkant geroep en haar aanbeveel om haar dogter na ‘n ander skool te neem. Die ma het gisteraand na die verhoor gesê haar dogter is nooit ‘n regverdige kans gegee nie. – News24 