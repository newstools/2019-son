DIE ou wat verantwoordelik is vir die negejarige Aqeel Davids se skietdood, is vroeër vandag in die Kaapse hooggeregshof tot effektief 25 jaar tronkstraf gevonnis. Dillon “Oupa” Petersen, glo ‘n main ou van die Taylor Gang in Ocean View, is verlede week skuldig bevind toe hy onder kruisondervraging geknak het. Petersen het toe gesê hy het nie bedoel om vir Aqeel te skiet nie, maar iemand anders. Aqeel is op 9 September 2017 in sy kop geskiet toe twee vermeende bendelede in sy ouma se huis ingehardloop het vir skuiling. Die jongens was glo lede van die Junky Funkies. Petersen het 20 jaar vir die moord gekry en 12 jaar vir elk van die sewe klagte van poging tot moord. Dit sal saam met die moordklag loop. Hy het ‘n verdere vyf jaar tronkstraf vir die besit van ‘n onwettige vuurwapen en twee jaar vir die onwettige besit van ammunisie gekry. Die twee klagte loop ook saam. Aqeel se familie was egter ongelukkig met die vonnis. Hulle het life gesoek. Shanaaz davids, Aqeel se ouma, sê dis nie justice nie. Lees volle berig in Son. 