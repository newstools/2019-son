JANET JACKSON (52) is nog lank nie oor die muur nie. Kyk, dié popster is sommer slaggereed vir haar residency in Las Vegas. Die ikoon het Dinsdag aangekondig sy launch later in die jaar haar residency in Sin City. Volgens The Juice gaan sy 15 shows in Mei, Julie en Augustus by die Park-teater in die Park MGM-oord doen. Kaartjies vir dié show, Metamorphosis, is Saterdag beskikbaar vir fans om op te raap. Die popster is een van die baie kunstenaars soos Britney Spears, Lady Gaga, Celine Dion, asook die Backstreet Boys en Mariah Carey, wat residencies in die dobbelstad losgeslaan het. Janet het die blye nuus in die sosiale media gedeel: “Haai, julle, ek is so opgewonde om my nuwe Vegas residency, Metamorphosis, aan te kondig! Dit gaan ’n celebra­tion van my journey en die 30ste anniver­sary van #RhythmNation wees.”