DIE getuienis van Robert McBride, hoof van die onafhank­like polisieondersoekdirektoraat (Opod), is uitgestel sodat die Zondo-kommissie van ondersoek na staatskaping sowat 30 hoëprofiel-mense in kennis kan stel dat hy hulle kan betrek. McBride se getuienis sou gister in Johannesburg voor adjunk-hoofregter Raymond Zondo begin het. Later Zondo het egter die sessie uitgestel tot Maandag, wanneer beamptes van Eskom en die nasionale tesourie na verwagting voor hom sal getuig. Die datum van Mc­Bride se getuienis sal later met die kommissie se ondersoekers bevestig word. Zondo het McBride bedank dat hy bereid was om te verskyn om getuienis voor die kommissie te lewer. McBride het toe bevestig hy was gereed om gister al met sy getuienis te begin.