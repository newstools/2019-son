’N INDIESE ou wil sy ouers sue oor hulle die lewe aan hom geskenk het sonder sy “toestemming”. Raphael Samuel (27) sê hy het ’n “great verhouding” met sy ouers gehad, maar hy vergelyk kinders kry met “ontvoering en slawerny”, berig Mail Online. Samuel van Mumbai is ’n anti-natalis. Hy glo dis verkeerd om ’n onwillige kind vir sy ouers se plesier deur die beslommernis van die lewe te dwing. Die anti-nataliste-beweging raak gewild in Indië, waar jong mense vasskop teen die sosiale druk om kinders te kry.