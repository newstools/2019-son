TEGETA, die Guptas se Brakfontein-myn, het ’n negatiewe impak op Eskom­ gehad. Só het Daniel Ma­shigo, hoof van Eskom se afdeling vir primêre energie, gister voor die Zondo-kommissie oor staatskaping getuig. Tegeta is ’n myn wat steenkool aan Eskom verskaf het. Mashigo het gesê in sekere omstandighede kan ’n myn minder steenkool lewer. Agteruitgegaan Daarom is die kontrakteur destyds drie maande gegee om steenkool af te lewer. Maar daarna het dienslewering deur Tegeta aan Eskom agteruitgegaan. “Eskom het toe boetes aan Tegeta begin gee oor die swak diens.” Die kommissie het ook gehoor die Majuba-kragsentrale het daaronder gely omdat te min steenkool aan hom gelewer is. Die sitting sal vandag voortgaan. – News24