“WAT begin het as ’n droom, word nou ’n reality show.” Só vertel Emo Adams, sanger en TV-aanbieder, van die splinternuwe realiteits­program wat eersdaags op kyk­NET uitgesaai sal word. “Daar was ’n klompie reality shows op TV wat nie regtig vir die mense van ons gemeenskap gecater het nie.” Volgens hom kon nie almal op die regte plekke uitkom om deel te wees daarvan nie. “Ek het geweet almal is op social media en op WhatsApp. Toe gebruik ek dié twee as die driving force vir die kompetisie. “Ons het meer as 6 000 video’s gekry. Dit was so oorweldigend!” Geraak Emo vertel verder: “kykNET het die potensiaal gesien en ons het besluit om ’n program te ontwikkel wat regtig cater vir almal wat missing was in die ander TV shows.” Die reis tot dusver het die kome­diant diep geraak. “Ons het gehuil – veral terwyl ons die video’s gekyk het. Jy sien nie net die talent nie, jy sien ook die agtergrond waaruit die deelnemers kom.” Hoewel die glitz en glam van die nuwe produksie mense se asem gaan wegslaan, “gaan dit oor onse gemeenskap se kinders – hulle wat nooit die geleenthede gekry het nie”. Daar is nog ’n nuutjie: Die mense in die gehoor het alleen die sê oor wat vir die deelnemers voorlê. Emo het laat val die talentvolle donkerkop Tarryn Lamb is ook betrokke by die program.