EN IN nog break-up-nuus – Lady Gaga is nou weer op die rak. Mense het omtrent geskinder dat sy en die talent-agent se verlowing verbreek is toe sy alleen by die Grammy’s opgedaag het en dit ook nogal sonder haar tamaaie pienk verloofring. Die ster se mense het later verduidelik dat sy nie die peperduur ring gedra het nie oor sy die aand perform het. Die “Shallow”-sangeres se rep het bevestig dat haar en haar verloofde se paadjies geskei het. ’n Ingeligte het aan E! News vertel dat die split onvermydelik was. “Verhoudings eindig soms. Daar’s geen lang, dramatiese storie nie.” Die tweetjies, wat in Oktober laas jaar verloof geraak het, is nog laas in Januarie by die Screen Actors Guild Awards saam gesien. Ek wonder net wie kry nou die moerse pienk diamantring? As ek Lady Gaga was, sal ek nie daai ring teruggee nie.