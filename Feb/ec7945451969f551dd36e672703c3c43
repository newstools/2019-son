DIE Stad Kaapstad se begrotingsaanpassing van R165 miljoen gaan nie die Kapenaars help wat werklik in die nood is nie. Só meen die amptelike opposisieleier, Xolani Sotashe. Dit kom nadat mayor Dan Plato gister bekend gemaak het die budget word aangepas. Volgens Plato sal die Stad geld skuif van die begrotings van ander departemente wat dit nie spandeer het nie, en dit vir veiligheid en sekuriteit gebruik. Plato het gesê die R165 miljoen sal onder meer benut word vir die werwing van nuwe wetstoepassers. Die geld gaan ook gebruik word vir nuwe radio’s en equipment, die betaling van oortyd aan beamptes en vir die opgradering van voertuie, brandweerstasies en CCTV-kameras. “Kapenaars moet veilig voel. Die SAPD bly die primêre wetstoepassingsowerheid. Dit val onder die nasionale regering. Tog wil ek die versekering gee dat ons as die Stad als in ons vermoë doen wat gemeenskappe se veiligheid betref.” Sotashe voel egter: “Die geld moet gaan vir die mense se nood. Daarvoor gaan ons ba­klei. As ons na die begrotingsaanpassing kyk, maak dit net vir JP Smith se departement voorsiening. “Dié geld is opsygesit om uniforms en boots te koop vir JP se boys. Met ander woorde, dit maak geen voorsiening vir die basiese dienste aan mense wat in die plakkerskampe suffer­ nie.”