TOT 25 jaar agter tralies of ’n reuseboete van tot R100 miljoen. Dít is wat moontlik op die perly kingpin Julian Brown wag wanneer die Baaise hooggeregshof hom volgende maand vonnis. Brown (32) is Dinsdag saam met Brandon Turner (38) skuldig bevind op aanklag van die oortreding van die Wet op die Voorkoming van Georganiseerde Misdaad en die Wet op Lewende Mariene Hulpbronne. Hul medebeskuldigde, Eugene Victor (33), is ook op dié klagte skuldig bevind, sowel as vervalsing en dwarsboming van die gereg. Die klagte hou verband met oortredings wat gepleeg is van Januarie 2015 tot April 2016. Brown is onskuldig bevind op klagte van dwarsboming van die gereg en geldwassery wat verband hou met die aankoop van ’n luukse Ferrari. In sy uitspraak het regter Mandela Makaula gesê die staat se bewyse teen die beskuldigdes was verdoemend. Dít sluit in getuienis sowel as video footage wat verkry is by ’n perseel van Brown waar perlemoen verwerk is. Die verwerking sluit in die uitdroging, verpakking en vries van perlemoen vir verkoop in die buiteland. Die operasies het plaasgevind reg oor Nelson Mandelabaai: Forest Hill, Algoapark, Westering, Sherwood, Kamma Rigde en Noordeinde. Vonnisverrigtinge het gister begin. Die aanklaer Martin le Roux het die maksimum voorgeskrewe vonnisse aan die hof voorgelê. Ter strafversagting het Brown se suster, Nicola­ Hattingh (35), gevra dat die hof lenient moet wees, aangesien haar broer ’n saggeaarde mens is wat steun van baie vriende en familie het. Brown se legal eagle, adv. Terry Price, het gevra dat die hof in gedagte moet hou dat Brown nooit met perlemoen in sy besit gevind is nie, en dat dit hom nie ’n beter mens sal maak om in die tronk te sit nie. Brown het gister by monde van Price vir Makaula gevra om sy bail te verleng totdat die vonnisverrigtinge afgehandel is. Makaula het dié aansoek van die hand gewys weens die erns van hul oortredings. Dinsdag het Brown dieselfde versoek aan Makaula­ gemaak, wat ook toe afgekeur is. Brown is destyds op R800 000 borgtog vrygelaat. In November laas jaar het hy ’n aansoek in die Baaise hooggeregshof gebring dat sy borgtog-geld verminder word. Dis sodat hy ’n deel daarvan kon gebruik om sy regskoste – waarvan ’n groot bedrag nog uitstaande is – te betaal. Brown het by monde van sy lawyer, Alwyn Griebenow, beweer hy het die R800 000 by vriende en familie geleen en dat dit nie ’n opbrengs uit misdadige aktiwiteite is, soos die bate­beslagleggingseenheid beweer nie. Hy sê Brown repay tans die familie en vriende met die geld wat hy maak uit sy konstruksiemaatskappy.