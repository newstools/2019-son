OUDTSHOORN. – Die pas gestigte Oudtshoorn­tak van die PBI (Plaaslike Besorgde­ Inwoners) met sy leuse “Agente vir Verandering” wil die nood van mense verlig. Hulle hoop hulle kan ’n verandering bring in die lewe van mense wat armoede en werkloosheid beleef. Die voorsitter, Phillip Seroux, sê: “Die PBI gaan deelneem aan die komende verkiesing en ons is bekommerd oor veral die verval van die jeug in dwelm- en alkoholmisbruik.” Die tak het Maandag as deel van sy uitreiking aan die gemeenskap skoolklere aan ’n paar behoeftige kinders in Polisiehoogte uitgedeel.