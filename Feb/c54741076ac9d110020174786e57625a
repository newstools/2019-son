MEGHAN (37) se derra, Thomas Markle (74), het nie ore nie. Oom Thom het ’n emosionele brief wat sy dogter aan hom geskryf het aan die media laat uitlek. Hy het heeltyd gesmeek dat die swanger vrou van prins Harry (34) met hom praat en gesê hy wil dinge regmaak, maar kyk net wat het hy gaan staan en doen. Daily Mail berig Meghan smeek glo haar derra in ’n brief van vyf bladsye om nie met die media te praat nie. Die hertogin van Sussex het die brief in Augustus aan haar pa gestuur. Daar is eers laas week van die brief se bestaan gepraat. Oom Thom het glo aan die media gesê die brief is soos ’n dolk in sy hart. In die brief skryf Meghan glo: “Daddy, dis met ’n swaar hart dat ek dit skryf. Ek verstaan nie hoekom jy dié pad gevat het waar jy jou blind hou vir die pyn wat jy veroorsaak nie. “Jou aksies breek my hart in ’n miljoen stukkies – nie net omdat jy so baie onnodige en ongeregverdige pyn veroorsaak het nie, maar omdat jy verkies om nie die waarheid te praat nie omdat jy as ’n puppet gebruik word. Dis iets wat ek nooit sal verstaan nie. “As jy lief vir my is, soos jy in die media verklaar, moet jy asseblief ophou. Laat ons asseblief ons lewe in vrede lei. Troue “Hou asseblief op daarmee om my verhouding met my man uit te buit.” In die brief vat Meghan ook glo haar pa aan omdat hy aan die media gesê het hy het haar gebel om te sê hy gaan nie na haar troue toe nie. “Ek het jou nog altyd net bemin, beskerm en verdedig en jou finansiële hulp aangebied oor ek bekommerd is oor gesondheid. “Jy het toegekyk hoe ek stil-stil ly deur die wrede leuens.” Die Kensington-paleis het nie kommentaar gelewer op die egtheid van die brief nie.