DIE Wes-Indiese naatbouler Shannon Gabriel is vir vier wedstryde geskors vir sy homofobiese uitlating. Gabriel het glo gedurende die derde toets vir die Engelse kaptein Joe Root gevra of hy van seuns hou. Root het gereageer deur te sê Gabriel moet dit nie as ‘n belediging gebruik nie, “omdat daar niks daarmee verkeerd is om gay te wees nie”. Wes-Indië het die reeks van drie toetse 2-1 gewen. Die eerste van vyf eendagwedstryde tussen die twee nasies begin volgende Woensdag. Gabriel sal die eerste vier daarvan misloop. – Sky Sports 