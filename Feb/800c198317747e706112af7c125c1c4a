TWEE moorde in een dag het Scottsdene in Kraaifontein geruk. Vir byna ag maande was die gebied mak en inwoners het amper weer begin relax. Dinge het kalmer geraak nadat die polisie ’n basiskamp daar opgerig het. Maar net toe die inwoners gedog het vrede is finaal terug, toe flare bendegeweld die naweek op. Jarief Senosky (13) is Saterdagaand in ’n drive-by-skietery dood. ’n Man (32), wie se naam nie aan Son bekend is nie, is Saterdagoggend doodgeskiet. Volgens Jarief se ma, Natasha, het hy saam met sy tjommies by Busy Corner gespeel toe hy geskiet is. Die bullet het Jarief in die linkerarm getref en toe in die hart gaan sit. ’n Gebroke Natasha sê toe die eerste lyk Saterdagoggend voor hul huis in Park­laan lê, was haar woorde dit kon met enige een van hulle gebeur het. Min het sy geweet­ ure later sou haar seun se lyk ook in die straat lê. ’n Huilende Natasha vertel: “Hoekom dan my kind? “Hy was so jonk en het nog sy hele lewe voor hom gehad. “Dan kan hulle maar liewer vir my geskiet het. “Hy’t niemand iets gedoen nie. “’n Mens voel nie veilig hier nie. Jy kan nie eens rondbeweeg nie, so gevaarlik is dit hier.” Natasha sê sy was by haar boyfriend toe sy die doodstyding ontvang het. “Toe hulle my kom sê, het hulle net gesê hy is geskiet. Hulle was bang om te sê hy’s dood. “Toe ek op die toneel kom, toe was hy reeds dood, want ek het gesien hoe blou sy mond was.” Edwina Davids, Jarief se antie, bars in trane uit toe sy oor die moord op haar susterskind praat. Davids het na die toneel gehardloop nadat sy die tyding gekry het. Davids vra: “Hoekom het hulle dit gedoen? Het hulle dan nie kinders nie?” Haar seun is onlangs ná 11 jaar uit die tronk vrygelaat. Lakay vaar uit: “My kind word nou ge­frame vir die moord. Hy het gelê en slaap toe daai moord gebeur het. “Hier is baie getuies wat weet dis nie my kind nie. My kind lê nou onskuldig in die selle. “Hulle skiet nou net enige een. Die kinders se lewe is in gevaar. “As my kind iets verkeerds doen, moet hy boet vir sy dade, maar dit was nie hy nie.” Lt.kol. Andrè Traut, ’n woordvoerder van die polisie, het die moorde bevestig. Volgens Traut het die anti-gang unit ná Jarief se skietdood twee verdagtes gearresteer vir die moord Saterdagoggend. “Saterdag 20:37 is die seun (13) in La Boheme­straat geskiet. Die anti-gang unit is toe in die area ontplooi op soek na die verdagtes en om die omstandighede te ondersoek. “Die ondersoek het daartoe gelei dat twee verdagtes van 24 en 32 in verband met die moord Saterdag 05:30 op ’n man (32) in Parklaan gearresteer is.”