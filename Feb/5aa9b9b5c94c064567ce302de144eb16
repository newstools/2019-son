’N VOORGRAADSE student het ’n groot skok gekry toe hy sien die ou wat sy kos aflewer, is eintlik iemand met ’n meestersgraad. Shouvik Dutta van Kolkata was só ontnugter, hy’t sy ervaring op Facebook gedeel. Hy het in die plasing gesê Indië moet meer doen om werk te skep. Die post het soos ’n veldbrand versprei. Vir Dutta was die ergste dat dié ou met meer papiere agter sy naam vir hóm wat ’n student sonder ’n kwalifikasie is, vra om hom ’n goeie rating te gee. “Die land moet ver­ander. Ons kort werk. Ons lewe in moeilike tye.” – NDTV