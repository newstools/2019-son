DIE skurk wat verlede jaar in April by Taylor Swift se huis in New York ingebreek het, gaan tjoekie toe. Page Six berig Roger Alvarado (22) van Homestead in Florida is Dinsdag gevangenisstraf opgelê nadat erken het hy het by Tay Tay se huis in die stad ingebreek. Die jong man – wat glo ’n uiltjie geknip het terwyl hy in die huis was (Gouelokkies, enige iemand?) – gaan ses maande in die tjoekie deurbring. The Post berig die skelm gaan terugkeer na Florida nadat hy sy vonnis uitgedien het. Hy gaan vyf jaar op probation wees en moet ’n mental health-program voltooi. Die cops het Alvarado vas aan die slaap gevind – in die popster se bed. Volgens die polisie het hy ook Tay Tay se stort gebruik. Gelukkig was die 29-jarige super­ster nie tydens die inbraak by die huis nie.