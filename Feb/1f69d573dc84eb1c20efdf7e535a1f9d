DIE Springbok-kaptein Siya Kolisi  is nou een van drie finaliste vir die Laureus World Sporting Moment of the Year Award. Die wenner van die toekenning gaan op 18 Februarie aangekondig word. Kolisi het verlede jaar geskiedenis gemaak deur die eerste swart Springbok-kaptein te word. Hy het in 'n kort video almal bedank wat vir hom gestem het. Die ander finaliste vir die toekenning is Doddie Weir van Skotland en Xiya Boyu van China. Weir is ‘n voormalige rugbyspeler wat met motorneuronsiekte gediagnoseer is wat nou bewusmaking skep oor die siekte. Boyu het as double-amputee op 69-jarige ouderdom Mount Everest uitgeklim. Dit is juis op Boyu se eerste probeerslag dat sy bene weens frost bite afgesit is. 