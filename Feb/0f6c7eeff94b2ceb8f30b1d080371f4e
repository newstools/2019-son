DIT is ’n storie om van naar te word. Daar is dié week berig oor die hartseer-geval van ’n agjarige meisietjie van Mitchells Plain wat by verskeie geleenthede deur twee van haar uncles (haar ouma se broers) verkrag is. Hierdie kind van Tafelsig is deur hel – veels te vroeg vir ’n meisietjie van haar ouderdom. Só ontsteld was die gemeenskap van die Plain dat hulle een vermeende verkragter se huis bestorm en vir sy bloed geskree het. Ons kinders is nie meer veilig in Suid-Afrika nie. Lankal nie meer nie. Die stranger danger-lesse wat ons ons kinders leer, is lankal nie meer van nut nie, want die grootste gevaar is deesdae binne-in ’n familie- of vriendekring. ’n Mens kan net hoop dat geregtigheid gaan geskied en dat hierdie varke sal boet vir hul vieslike dade. Sulke gruweldade teenoor ons kinders kan nie meer geduld word nie!