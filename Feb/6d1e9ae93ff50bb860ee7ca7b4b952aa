DIT is belangrik vir ouers om ’n gesonde selfbeeld by hulle kinders te kweek. Kinders gaan deur verskillende fases en voel soms asof hulle niks werd is. ’n Funksionele terapeut, dr. Bertie Hanekom, sê op die webwerf jougesin.solidariteit.co.za dit hang van ouers, onderwysers en ander belangrike beïnvloeders af of kinders ’n positiewe prentjie van hulself gaan hê. Bertie raai ouers aan om aandag te gee aan die manier waarop daar met die kind gepraat word. Die kenner meen ’n kind wat dikwels op die verkeerde manier tereggewys word, kan hom/haar begin sien as onseker, en/of skuldig of minderwaardig. Sulke emosies skend nie net jou kleinding se waagmoed en selfvertroue nie, dit raak ook sy/haar belewing van geluk en sin. Vrae ’n Gesonde selfbeeld kan ’n kind in staat stel om te doen wat hulle graag wil doen; dit sal hulle toelaat om getrou aan hulself te wees; om duidelike grense te hê en met grasie te kan “nee” sê in situasies wat nie by hul planne of waardes pas nie. Hier is ’n paar vrae wat jy jouself kan afvra om vas te stel of jou kind ’n goeie selfbeeld het: Om ’n kind met ’n goeie selfbeeld groot te maak vereis ’n ouer wat nie regeer en beheer nie, maar opvoed en lei deur ’n rolmodel van geloof, hoop, planne en hardwerkendheid te wees.