DIE ervare skeidsregter Jaco Peyper sal Saterdag die fluitjie blaas in die Superrugbykragmeting tussen die twee groot aartsvyande die Bulls en die Stormers. Die Kapenaars travel na Loftus Versfeld om die driemalige Superrugbykampioene te pak. Peyper betree vanjaar se Superreeks as die mees ervare blaser – hy het al (volgens Wikipedia) in 82 wedstryde as skeidsregter opgetree. Die 38-jarige boorling van Bloemfontein is egter nie almal se koppie tee as dit kom by in groot Suid-Afrikaanse derbies blaas nie. Hy bly egter een van wêreldrugby se bestendigste blasers, hoewel fans van die Stormers en Bulls nou al sal begin naels kou oor hoe hy die naweek se kragmeting gaan hanteer. Die Stormers het boonop hul laaste ontmoeting met die Bulls op Loftus verlede jaar verloor. Robbie Fleck, afrigter, se Stormer-span sal egter met selfvertroue in Pretoria opdaag nadat hulle die Pretorianers twee weke gelede in ’n vriendskaplike wedstryd in die Kaap geklop het. Hier is die volledige lys van skeidsregter en hul assistente vir die eerste naweek van Superrugby. VRYDAG Chiefs t Highlanders - FMG Stadium, Hamilton Skeidsregter: Glen Jackson AR1: Federico Anselmi AR2: Nick Briant TMO: Aaron Paterson  Brumbies t Rebels - GIO Stadium, Canberra Skeidsregter: Ben O'Keeffe AR1: Angus Gardner AR2: Damon Murphy TMO: James Leckie  SATERDAG Blues t Crusaders - Eden Park, Auckland Skeidsregter:  Nick BriantAR1: Federico Anselmi AR2: Dan Waenga TMO: Ben Skeen  Waratahs t Hurricanes - Brookvale Oval, Sydney Skeidsregter:  Angus GardnerAR1: Ben O'Keeffe AR2: Damon Murphy TMO: James Leckie  Sunwolves t Sharks - Singapore National Stadium Skeidsregter:  Nic Berry AR1: Marius van der Westhuizen AR2: AJ Jacobs TMO: Minoru Fuji  Bulls t Stormers @ Loftus Versfeld, Pretoria Skeidsregter: Jaco Peyper AR1: Paul Williams AR2: Egon Seconds TMO: Marius Jonker  Jaguares t Lions - Jose Amalfitani Stadium, Buenos Aires Skeidsregter:  Mike Fraser AR1: Brendon Pickerill AR2: Rasta Rasivhenge TMO: Santiago Borsani