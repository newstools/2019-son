DIE Superhero Sunday double header warm-up games tussen die Stormers en die Bulls – en die Lions en die Sharks – het gister vir groot opwinding voor ’n stampvol Kaapstad-stadion gesorg. In die hoofwedstryd was die Stormers met 33-28 baas, terwyl die Lions net-net met 19-14 met die Sharks klaargespeel het. ’n Drie sowat vyf minute voor die einde deur die Storm­er-kaptein, Chris van Zyl, het uiteindelik die knoop vir die Kapenaars deurgehak. Dít was nadat die rustyd-telling 26-21 in die Stormers se guns was. Die entertaining game het altesaam nege drieë opgelewer. Robbie Fleck (afrigter) se span het vyf drieë gedruk teenoor die vier van die span van Pretoria. Die Bulls was kort voor die einde nog 28-26 voor. Pote Human (afrigter) se manne het geleenthede gehad om punte aan te teken. Oorhand By twee geleenthede het hulle besluit om maklike strafdoele nie pale toe te skop nie. Op die ou einde was daar toe baie min te kies tussen dié twee spanne. Die twee breiers behoort nou ’n goeie idee te hê van watter aspekte hulle aandag aan sal moet gee. Die battle in die skrums was meestal gelykop, maar die Bulls het die oorhand in die lynstane gehad, waar ’n speler soos die Bulls se kaptein, Lood de Jager, uitgeblink het. Onder die Stormers se voorspelers het die jong agsteman, Juarno Augustus, die oog gevang met sy kraglopies en ondernemende spel. Sy harde werk is met ’n drie beloon. Hy het die Bok-agsteman Duane Vermeulen oorskadu. Dieselfde geld die haker, Scarra Ntubeni, wat ook beter as sy eweknie van die Bulls, Schalk Brits, perform het. Die Stormers se agterste driehoek van Dillyn Leyds, Seabelo Senatla en SP Marais was op hul stukke. Die Bulls se back three met veral Warrick Gelant was net so indrukwekkend. Dié twee spanne pak mekaar weer oor twee weke wanner hulle Superrugbyveldtogte op Loftus Versfeld in Pretoria afskop. BULLS – drieë: Handré Pollard, Jesse Kriel, Warrick Gelant, Paul Schoeman; doelskoppe: Pollard (3), Manie Libbok.