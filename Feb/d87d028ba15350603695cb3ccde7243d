DIE Kaapse burgemeester, Dan Plato, en van sy raadslede het dié week in Westridge, Mitchells Plain, na inwoners se klagtes en voorstelle geluister. ’n Paar inwoners het hul teleurstelling met die huidige stand van sake laat hoor. Die vergadering het redelik stil begin en Plato het sy agenda uiteengesit. Hy het in sy toespraak op gemeenskapsveiligheid, polisiëring en ontwikkeling gefokus. Plato het begin deur sy ontevredenheid uit te spreek met gemeenskapsveiligheid, die tekort aan polisielede in Mitchells Plain en geweld in gemeenskappe, wat deur gangsterism vererger word. Ook het hy genoem dat die Stad nuwe besighede wil bystaan. Hy gesê daar moet gekyk word na die Town Centre en hoe dit ontwikkel en opgegradeer kan word. Waterbeperkings is volgens Plato nog ’n bron van kommer, maar hy het gesê levies is ooreenstemmend vlak 3-waterbeperkings verlaag. Hierdie aanmerking het ’n paar inwoners warm onder die kraag gemaak. Korrupsie Sulyman Stellenboom, ’n inwoner, het gesê hy het ’n blou waterregulering device in sy huis (met twee bewoners), maar het ’n rekening van R40 000 ontvang. Hy het verduidelik later het die Stad dit na R20 000 verlaag. Hy wou weet hoe dié bedrag moontlik is omdat hy net 350 F water per dag kan gebruik. Fadiel Adams van die beweging Gatvol Capetonian wou by Plato weet wat hy gaan doen oor beweerde korrupsie met behuising, die opgradering van housing units en die misbruik van geld. Hy het beweer hy het bewyse daarvan. Plato het gesê die aantygings is ernstig en hy wil dit weg van die vergadering met Adams bespreek. Hy het ook belowe dat ál die vrae wat gevra is en alle punte wat geopper is, deeglik ondersoek sal word.