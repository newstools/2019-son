DIE omstrede Malawiese pastoor Shepherd Bushiri is in die mang. Luidens ’n verklaring wat deur sy kerk in Pretoria uitgereik is, het die Valke past. Bushiri en sy vrou, Mary, gearresteer op aanklagte van bedrog en geldwassery, berig EWN. Die verklaring lui: “Julle sal onthou dat ons sedert verlede jaar struggle met reports dat ons pa (Bushiri) skuldig is. “Hy word tans aangehou en ondervra deur die Valke in Silverton, Pretoria.” Maynard Manyowa, Bushiri se woordvoerder, sê: “Die polisie het in die oggend na ’n hotel gekom en Bushiri en sy vrou kom optel. “Daar is aan hulle gesê dat die polisie met hulle wil praat. Daar is nie aan ons gesê hoekom die polisie met hulle wou praat nie. Regte “Die egpaar is egter nie na ’n polisiestasie geneem nie, maar na die Valke se hoofkwartier.” Daar is in 2018 berig dat Bushiri maandeliks sowat R15 miljoen na sy geboorteland, Malawi, gestuur het. Dié geld is na bewering uit Suid-Afrika vervoer in die omstrede pastoor se privaat jet en ’n paar ander voertuie. Die Kommissie vir die bevordering en beskerming van die regte van kulturele, godsdienstige en taalgemeenskappe (KGT-kommissie) het Vrydag bevind Bushiri was nie verantwoordelik vir ’n stormloop by sy kerk in Pretoria waarin drie mense gesterf het nie. Die kommissie het ná sy twee dae lange sitting bevind die kerk het die veiligheidsregulasies wel nagekom, berig News24. Nóg 17 kerkgangers is beseer toe hulle tydens ’n donderstorm paniekerig geraak het by Bushiri se gewilde Enlightened Christian Gathering-kerk.