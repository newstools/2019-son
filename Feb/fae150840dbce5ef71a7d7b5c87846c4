DIE Biebs se nuwe klerereeks was skaars op die rakke, toe is dit reeds uitverkoop. Justin Bieber se klerereeks Drew House is dié week bekend gestel. Drew is die “No Brainer”-sanger se middelnaam. Mense het gemengde gevoelens oor die sanger se fashion label. Baie van hulle moan dis lelik en ’n blatante copy van Kanye West se Yeezy-reeks. Maar dan is daar sy lojale fans wat die lelike bruin corduroy-klere in ’n oogwink opgeraap het. Elke liewe item in die reeks vanaf Chaz corduroy pullovers tot die tronkagtige broeke is Woensdagaand al uitverkoop. Vir sy aaklige grysbruin corduroy-items sal jy tussen $128 (sowat R1 702) en $148 (sowat R1 970) uit jou gatsak moet haal. Ek weet darem nie of ek so diep in my sak sal wil krap vir dié lelike klere wat soos ’n opgefrommelde bruin papiersak lyk nie ...