DIE Crusaders moes Saterdagoggend ’n begeesterde Blues in toom hou om die verdediging van hul Superrugbytitel met ’n sege af te skop. Die negemalige Superrugbykampioene was met 24-22 in Aukcland se Eden Park baas. Harry Plummer, die Blues se plaasvervangerlossskakel, sal seker die slegste voel nadat hy in die laaste 10 minute met twee kritieke pogings pale toe misluk het. Die eerste was toe hy die drie van Augustine Pulu moes verdoel om die tellings op 24-elk gelyk te trek. Daar was ’n paar minute later nog ’n kans vir Plummer, maar sy strafskop het die lengte gehad, maar windskeef verby die regterkantse regoppaal geseil. Patrick Tuipulotu, kaptein, het ná die wedstryd gese hy is so bietjie frustreerd want hy glo dit is ’n wedstryd wat sy span kon wen. Volgens hom was sy span net nie klinies genoeg nie, maar sy span sien nou uit om volgende week in Durban teen die Sharks reg te ruk. *’n Strafdrie tel outomatiese sewe punte en word nie verdoel nie Crusaders – Drieë: Manasa Mataele (2), strafdrieë (2). Blues – Drieë: Akira Ioane, Ofa Tu’ungafasi, Augustine Pulu. Doelskop: Otere Black, Harry Plummer. Strafdoel: Otere Black.