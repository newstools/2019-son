INWONERS van Klipspruit-Wes in Soweto verwerp die be­vinding dat ras die rede was vir ontwrigtende betogings by Klipspruit West Secondary School. Die Suid-Afrikaanse Menseregtekommissie het hierdie bevinding in ’n verslag bekend gemaak. Die skool het die nuus gehaal ná protesaksie in Mei 2017 omdat ’n swart skoolhoof aangestel is in ’n gemeenskap wat hoofsaaklik uit bruin mense bestaan. Inwoners hou vol die ontwrigtings gaan nie oor ras nie, dit gaan oor ongerymdhede met die aanstellingsproses. Nadat onderwysers verhinder is om die skoolterrein binne te gaan, het hulle van die skool af weggebly. – News24