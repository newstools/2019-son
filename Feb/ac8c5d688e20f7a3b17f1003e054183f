TWEE movies, wat op die Kaapse Vlakte geskiet is, ding vanjaar mee in die top-kategorieë by die South African Film and Television Awards. Jill Levenberg en Jarrid Geduld, wat die rolle van Ellen Pakkies en haar seun, Abie, in Ellen: Die storie van Ellen Pakkies vertolk, is benoem in die kategorieë vir beste akteur en beste aktrise in 'n film. Irshaad Ally, wat te sien is as Randall in Nommer 37, en sy mede-ster in die fliek, Monique Rockman, is ook benoem in dié kategorieë. Nommer 37 is ook benoem vir beste fliek. Die Saftas vind vanjaar op 2 Maart plaas. 