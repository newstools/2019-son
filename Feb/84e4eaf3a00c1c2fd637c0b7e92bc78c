OORLE Karl Lagerfeld (85) se Choupette is nou seker die rykste kat ter wêreld. Die fluffy Birman-kat het ’n luxury lewe gelei toe haar baas nog gelewe het – en dit sal nie nou stop nie. Dit lyk of die agjarige kat ’n groot deel van die modeontwerper se fortuin van $200 000 (sowat R2,7 miljard) erf. Lank voordat die crea­tive director van Coco Chanel gesterf het, het hy seker gemaak die puss sal steeds in weelde kan lewe wanneer hy die dag lepel in die dak steek. Choupette is gewoond daaraan om uit silwerborde te eet en sy’t ’n persoonlike lyfwag en twee maids. Sy het selfs haar eie Instagram account. Karl het voorheen aan ’n televisiekanaal gesê sy kat het haar eie rykdom. Hy het vertel: “Chou­pette is ’n ryk meisie. Sy het haar eie fortuin. As enige iets gebeur, sal die persoon wat na haar omsien nie sukkel nie.”