TUISVELDVOORDEEL sal ’n groot faktor wees dié naweek in wedstryde van die Oos-Kaapse Super12-klub­rugbykompetisie. Port Elizabeth-Polisie, Oos-Londen-Polisie en Berlin Tigers sal almal dié voordeel wil benut om hul kragmetings in die vyfde ronde te wen. Berlin Tigers speel gewoonlik soos tiere op hul tuisveld in Oos-Londen. Dit gaan dus nie maklik wees vir Progress, die span van Uitenhage, om daar vordering te maak nie. Port Elizabeth-Polisie is ’n moeilike span om op Kemsley Park te klop. Die Bobbies sal teen Buffaloes dus uit en uit as die gunstelinge op die veld draf. Op Polisiepark in Oos-Londen sal dit vir Despatch ook ’n moeilike taak wees om die Bobbies van Buffalo City slae te gee. ) Bepalings (15:30): PE-Polisie t. Buffaloes; Berlin Tigers t. Progress­; Oos-Londen-Polisie t. Despatch.