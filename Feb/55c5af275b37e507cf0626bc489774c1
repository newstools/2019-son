HERSCHEL Jantjies het 'n drie in die 87ste minuut van die wedstryd gaan druk om die Stormers 'n oorwinning van 19-17 oor die Lions te besorg. Die plaasvervanger-skrumskakel het 'n losbal by die skrum opgepik en regdeur genael om onder die pale te gaan druk. Die Stormers-wen op Nuweland kom ná hul nagmerrie-wedstryd teen die Bulls verlede week toe hulle 40-3 op Loftus Versfeld verloor het. Vir die tweede agtereenvolgende week kon die Stormers nie binne 80 minute 'n drie gaan druk nie en was meestal afhanklik van SP Marais se skopskoen. 'n Paar betwisbare beslissings aan die einde van die wedstryd deur die skeidsregter, Egon Seconds, het die Stormers ook in die wedstryd gehou. Die Lions-spelers was duidelik gefrustreerd met veral Elton Jantjies, wat as kaptein oorgeneem het, was deur Seconds gewaarsku is om nie op hom te skree nie. Die Stormers-breier, Robbie Fleck, sal wel verlig is ná ondersteuners verlede week sy kop geëis het. Hy sal egter gou 'n plan moet uitdink vir hoe die Kapenaars weg van Nuweland kan wen. Die Stormers kon verlede jaar nie 'n enkele wegwedstryd wen nie. . Stormers: Drie: Herschel Jantjies; doelskop: SP Marais; strafdoele: Marais (4) Lions: Drieë : Kwagga Smith, Warren Whiteley; doelskoppe: Elton Jantjies (2); strafdoel: Jantjies  