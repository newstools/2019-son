SHELDON April, die ou wat hof loop vir brandstigting in die Overstrand-gebied, het in die Caledon-landdroshof borgtog gekry. April word daarvan verdink dat hy die Nuwejaarsdagbrand gestig het wat by Bettysbaai gewoed en meer as 30 huise vernietig het. Hy’t na bewering ’n flare in ’n Nuwejaarsviering afgeskiet wat die veld laat vlam vat het. Hy is op 3 Januarie in hegtenis geneem. Eric Ntabazalila, woordvoerder van die Nasionale Vervolgingsgesag, het bevestig April het Vrydag borgtog van R5 000 gekry. Hy sal in huis­arres by sy suster se plek in Elsiesrivier wees. – News24