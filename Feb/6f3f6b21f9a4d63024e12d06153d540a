J.LO het nie ’n saak met die Twitter trolls wat niks van haar performance op die Grammys gehou het nie. Baie min mense was im­pressed met Jennifer Lopez se Motown tribute. Kyk, J.Lo het dit ’n tipiese diva twist gegee met ’n klomp vere, hair flips, fierceness en selfs ’n getwerk op ’n klavier. Maar nie eens dít het sekere critics tevrede gestel nie. Die trolls het almal Twitter toe gehardloop en beweer Jennifer Hudson, Fantasia of Beyoncé­ sou ’n beter job kon gedoen het. Maar die 49-jarige Latina laat haar nie maklik afskrik nie. Sy het aan Entertainment Tonight gesê sy steur haar nie aan mense wat haar Motown tribute kritiseer nie, want vir haar was dit ’n droom wat waar geword het. “Ek wou gehuil het. Dit was so ’n wonderlike oomblik. Dit was vir my ma. Dit is ’n droom wat waar geword het. “Om daar op die verhoog te kon wees en saam met Smokey Robinson te sing, sjoe, ek moes myself heeltyd knyp. Ek het grootgeword met ál daai songs. My ma was so lief daarvoor.” Sy het bygevoeg Motown-musiek is nie vir almal nie en niemand kan vir haar voorskryf wat sy mag of nie mag doen nie. “Musiek inspireer almal. Enige soort musiek kan enige soort kunstenaar inspireer. Jy kan nie mense sê waarvoor hulle lief mag wees of nie. “Jy moet doen wat op jou hart lê. “Ek voel baie geëerd­ dat ek dié liedjies kon gesing het.” Daar het julle dit nou: J.Lo het elke oomblik op die stage geniet, so sy worry nie oor diegene­ wat dit nie geniet het nie.