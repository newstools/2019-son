RAINBOW Primêre Skool maak die inwoners van Wesbank trots. Dis oor hy laas jaar derde geëindig het in ’n groentetuin-kompetisie – net ’n jaar nadat die eerste sooie omgespit is. Shoprite was die borg vir dié kompetisie vir Wes-Kaapse skole wat deelneem aan die program National­ School Nutrition Pro­gramme-Sustainable Food Production (NSNP-SFP). Hilton Davids is die skepper van die tuin, wat getuig daarvan dat opheffing in Wesbank moontlik is. Met sy bronsmedalje het Rainbow Primêr R10 000 losgeslaan. Hy beoog om die geld terug te ploeg in die tuin. Davids sê: “Ons tuin is uitge­sonder omdat dit skoon is en ons groente gesond is. “En natuurlik hou ons toegewyde tuinier, Gerald Bezuidenhout, dit aan die groei. Davids sê hul prestasie sou glad nie moontlik gewees het as dit nie was vir Bezuidenhout se harde werk en die laerskool se langtermyn-vennootskap met Shoprite nie. Hy loof Shoprite vir sy ondersteuning en sê hy is nuuskierig om te sien wat die toekoms vir hulle inhou. Hy sê Shoprite het gesien hulle het hulp nodig en het besef daar is potensiaal. “Shoprite stap die pad reeds twee jaar lank saam met ons,” sê Davids. “Ons vennootskap het gegroei tot waar ons vandag met dié groot tuin kan spog.”