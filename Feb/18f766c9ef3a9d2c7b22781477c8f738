DAAR is absoluut geen rede dat Rassie Erasmus hoef te sukkel om ’n Springbokgroep vir die World Cup te kies wat 50% uit swart spelers bestaan nie. Daar is beslis oorgenoeg swart spelers van internasionale gehalte uit wie die Bok coach kan kies. Son op Sondag het sy eie swart beginspan gekies, en met net swart plaas­vervangers. En as daar na die vermoëns van die spelers in dié span gekyk word, is dit duidelik daar is geen ver­skonings oor waarom Rassie nie sy teiken van 50% kan behaal nie. Trouens, dit hoef nie eens ter sprake te kom nie. Die realiteit is, daar is so baie uiters talentvolle swart spelers om van te kies dat ons ge­sukkel het om te besluit wie ons uit die beginspan moet weglaat. Gekroon Rassie wil ’n oefengroep saamstel en dit later vir die skouspel in Japan na 31 spelers verminder. Die toernooi skop op 20 September af en die Wêreld­beker-kampioen word op 2 November gekroon. Die Bokke gaan vanjaar in ’n verkorte weergawe van die Rugby Championship teen Argentinië, Australië en Nieu-Seeland speel, sowel as ’n ekstra toets teen die Poemas in Suid-Amerika. Dan pak die Springbokke Japan in ’n warm-up-toets, en daarna begin die Wêreld­beker-toernooi in alle erns. Die Superrugby-toernooi het Vrydag reeds afgeskop, en vanselfsprekend kan baie nog tussen nou en Wêreld­beker-tyd gebeur. Rassie het waarskynlik reeds ’n goeie idee van hoe hy sy groep wil saamstel. Insluit Tog het hy laat blyk die deur is nog wawyd oop vir enige speler wat in die Superrugby-reeks met uitsonder­like vertonings hand opsteek. Rassie het reeds gesê hy gaan die 37-jarige haker Schalk Brits insluit. Dié keuse maak eenvoudig nie sin nie. ’n Speler soos Scarra Ntubeni is 10 jaar jonger. Ntubeni was in die warm-up game teen die Bulls die speler van die wedstryd. In daardie einste krag­meting was Brits sy direkte opponent. Onder die agter- sowel as die losvoorspelers is ’n magdom swart spelers met die X-faktor – manne wat vir die reënboognasie die World Cup kan wen. Rassie hoef nie verder as dié spelers te kyk nie. Ons swart beginspan vir die World Cup met plaasvervangers lyk só: Damian Willemse, S’bu Nkosi, Lukhanyo Am, Damian de Allende, Aphiwe Dyantyi, Elton Jantjies, Embrose Papier, Nizaam Carr, Sikhumbuzo Notshe, Siya Kolisi (k), Marvin Orie, Salmaan Moerat, Trevor Nyakane, Bo­ngi Mbonambi, Beast Mtawarira. PLAASVERVANGERBANK: Scarra Ntubeni, Hacjivah Dayimani, Ox Nché, Lizo Gqoboka, Juarno Augustus, Lionel Mapoe, Herschel Jantjies, Cheslin Kolbe.  HEELAGTERS: Gio Aplon, Cheslin Kolbe, Warrick Gelant, Dillyn Leyds, Aphelele Fassi. VLEUELS: Aphiwe Dyantyi, S’bu Nkosi, Makazole Mapi­mpi, Sergeal Petersen, Lwazi Mvovo. SENTERS: Damian de Al­lende, Lukhanyo Am, Juan de Jongh, Lionel Mapoe. LOSSKAKELS: Elton Jantjies, Damian Willemse, Curwin Bosch, Manie Libbok, Rhyno Smith. SKRUMSKAKELS: Embrose Papier, Herschel Jantjies, Godlen Masimla. LOSVOORSPELERS: Siya Kolisi (k) Sikhumbuzo Notshe, Juarno Augustus, Hacjivah Dayimani, Nizaam Carr, Oupa Mohojé, Uzair Cassiem; Thembelani Bholi. SLOTTE: Salmaan Moerat, Marvin Orie, Hyron Andrews, Giant Mtyanda. HAKERS: Bongi Mbonambi, Scarra Ntubeni, Chiliboy Ralepelle, Ashley Johnson. STUTTE: Beast Mtawarira, Trevor Nyakane, Ox Nché, Lizo Gqoboka.