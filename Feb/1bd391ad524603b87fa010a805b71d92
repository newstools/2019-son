PEP Guardiola, bestuurder van Manchester City, reken Benjamin Mendy en Ederson kan Arsenal vandag pak. Mendy het net 28 minute gespeel sedert sy terugkeer ná ’n lang kniebesering wat hom geforseer het om in wedstryde teen spanne soos Burnley en Newcastle uit te sit. Ederson het op sy beurt ’n besering opgedoen in Dinsdag se skoknederlaag van 1-2 teen die Magpies. Guardiola het aangedui hy het ’n volle groep om van te kies, benewens sy kaptein, Vincent Kompany. “Almal het hul ding op die oefenveld gedoen, behalwe vir Vinnie,” het die Spanjaard verduidelik. Optimisties “Ek is nou nie seker of Mendy beskikbaar sal wees nie, maar dinge lyk nie sleg nie,” het Guardiola verduidelik. “Ná die wegwedstryd teen Burton het hy vir drie dae nie geoefen nie. “Maar ons is optimisties dat dinge sal uitwerk.” Guardiola het aangedring hy verwag ’n verbetering van sy span vandag teen die Gunners. “Ons sal ons game en ons houding vandag teen Arsenal moet verbeter,” het Guar­diola uitgewys. “Ons moet gefokus wees. “Unai Emery doen goed met sy span in sy eerste seisoen. Oral waar hy gaan, doen hy ’n goeie job. “Ons is in gevaar as ons nie opgewasse is vir die taak wat voorlê nie. Ons was nie happy met die uitslag teen Newcastle nie. Ons moet sake regstel,” het hy afgesluit. – AP