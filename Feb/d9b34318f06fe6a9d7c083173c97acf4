’N GROEP van nagenoeg 100 ma’s van Nooitgedacht in Bishop Lavis het gister betoog teen die jongste vlaag bendegeweld. In die geweld oor die naweek is vier dood en twee beseer. Keaton Johnson (16), Matthew Pedro (21), Cynthia Oosthuizen (54) en Janine Nieuwenhuys (26) is doodgeskiet. Carryn Koopman is Sondag in die rug en gesig geskiet, terwyl Lorenzo Hendricks in die been beseer is. Sylvia Johnson, Keaton se hartseer ouma, vra: “Hoekom moet onskuldige mense seergemaak word vir ander­ se dade?” Jane Pedro, die ma van Matthew, vertel: “Matthew was ’n goeie kind wat vir sy familie gewerk het. Hy het Sondag net sy girlfriend in daai area gaan besoek.” Victor Altensteadt van die Bishop Lavis Action Community, sê: “Mense hier moet dit aanskou en die naweek het dit sy toppunt bereik.” Ook skoolkinders van Laer­skool Nooitgedacht het aan die betoging deelgeneem. Sedert Januarie is daar al 20 mense in die Bishop Lavis-area doodgeskiet. Altensteadt sê: “Ons soek ’n tactical response team vir die hotspots. “Anders gaan ons op 20 Maart ’n total shutdown doen.” 