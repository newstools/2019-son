DIE naam van die konsert is Vars Olie – so vertel die gospelsanger en pastoor Kevin Booysen van Mitchells Plain. Booysen sê: “Elke jaar gee ons die geleentheid vir kunstenaars wat nie altyd live gehoor word nie. “Die sangers is dinamies en eenvoudig en in hul aanslag as musikante is hulle ook kragtig deur hul liedere. Dis Pinkster op ’n ander vlak. So, kom met ’n hart wat oop is, en ontvang vars olie.” Die gaskunstenaars wat gaan optree, is Abigail Thebus, Joshua Jansen, Remalia Esau, Dumisani, Joseph­ Berg, Michaela Andrews, Timothy Riegers en Frieda Vollenhoven. Die MC is Glanville Schreuder. Die konsert vind op 2 Maart plaas by die Petra Life-kerk in Rocklands. Dit begin 19:00. Kaartjies kos R50, R60 en R160. As jy meer inligting wil hê, skakel gerus 073 356 1620.