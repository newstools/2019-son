DIE Wes-Kaapse polisie verwelkom die vonnis van ’n korrupte cop. Walter Sinden is verlede week in die Strand-landdroshof skuldig bevind aan dwelmsmokkelry, regsverydeling en roekelose bestuur. Sinden, wat ná sy arrestasie in 2017 as ’n polisieman bedank het, het by dieselfde hof gewerk waar hy gevonnis is. Hy is gearresteer ná ’n undercover operation deur die eenheid teen korrupsie. Vonnisse Die korrupte cop is gevang met 50 Mandrax-pille en kontant. Hy is vir vyf jaar tronk toe gestuur vir dwelmsmokkelary en het drie jaar gekry vir regsverydeling. Die vonnisse gaan saam uitgedien word. Die provinsiale polisiekommissaris, lt.genl. Khombinkosi Jula, sê hy hoop die vonnis gaan ’n sterk boodskap uitstuur dat geen korrupsie in die Suid-Afrikaanse Polisiediens geduld sal word nie.