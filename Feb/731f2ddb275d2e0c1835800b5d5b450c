DIE voormalige Springbok-rugbyspeler Earl Rose het vanoggend vlugtig in die Stellenbosch-landdroshof verskyn. Dié keer was Rose se medebeskuldigde, Lylette van Wyk, langs hom in die beskuldigde bank. Van Wyk se prokureur het vir tyd gevra om met haar te konsulteer. Die twee word daarvan beskuldig dat hulle twee gholfstokke by die Stellenbosch-gholfklub gesteel het. Beeldmateriaal van kringtelevisie by die gholfklub het kort daarna op sosiale media viral gegaan. In die footage kan gesien word hoe Rose en 'n vrou met twee gholfstokke by die klub verdwyn. Die gholfstokke is kort daarna teruggegee. Een van hulle was gebreek. – News24.