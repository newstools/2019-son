DIE Madibaz het Maandagaand in die Madibaz-stadion hul derde agtereenvolgende oorwinning in die Varsity Shield behaal toe hulle Rhodes met 53-8 geklop het. Dit lyk in die stadium of dié Madibaz met die Shield-kroon gaan weghardloop. Dít na hulle nege drieë teen Rhodes aangeteken het. Rhodes kon slegs een drie druk. Dit is ook die Madibaz se derde bonuspunt-oorwinning. Hulle is nou bo-aan die puntelys met 15 punte. Die Madibaz sal volgende week getoets word wanneer hulle die Universiteit van Kwa-Zulu Natal, wat tweede op die punteleer is, aanvat. Madibaz – drieë: Christopher Hollis (3), Ruan Jonker, Yomelela Kwesa, Dirk Ferreira (2), Chulumanco Chutu, Jean-Pierre Greyling  doelskoppe: Chadwyn November (4) Rhodes – drieë: Aviwe Ntutu, strafskoppe: Aviwe Ntutu Ander Varsity Shield uitslae is: WSU 22, CPUT 28 TUT 7, UKZN 52.