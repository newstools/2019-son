’N MEISIE moet weet hoe om haar koekies te verkoop! ’n Girl scout het ’n baie slim remix van die rapper Cardi B se song “Money” geskep. Die video het sommer oombliklik viral gegaan. Kiki (10) het die song van Cardi familievriendelik gemaak en die lirieke aangepas om haar koekies te bemark. In die video staan klein Kiki in haar girl scout-uniform tussen bokse koekies en rap op die beat van “Money” se musiek. Sy rap: “Been in this game since 2014, selling them cook­ies is my thing,” Verder in die song vra die kleintjie mooi die mense moet hul deur oopmaak en van haar koekies koop. Cardi B (26) was so uit die veld geslaan toe sy die video sien, sy dit op haar eie sosialemedia-blaaie gedeel. By die video skryf die rapper: “Ek soek ál die koekies.” Ek is seker Kiki se koekies het ná die video soos soetkoek verkoop.