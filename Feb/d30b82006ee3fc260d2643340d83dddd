DIS all systems go vir vanjaar se Salt River Blackpool Cape Town Super 7s-sokkerkarnavaal vir juniors. Die toernooi, wat deur Iqbal Kasker gedryf word, het vinnig baie gewild geword. Dit is een van die uitstaan-toernooie vir jong spelers op die plaaslike kalender. Volgens Kasker is daar nog plek beskikbaar vir spanne wat wil deelneem. “Ons het groot belangstelling vanuit die noorde,” sê Kasker. “Ubuntu kom vir die eerste keer en sal hulleself toets teen gedugte spanne soos Old Mutual. Die who’s who van jong talent sal teenwoordig wees en hul spiere bult.”