DIE visekanselier van die Universiteit van Kaapstad hou vol sy het nie ekstra sekuriteit nodig nie. Prof. Mamokgethi Phakeng is Dinsdag op kampus gedreig terwyl sy na haar kantoor gestap het. Die universiteit wou nie oor die aard van die dreigement uitbrei nie. Elijah Moholola, universiteitswoordvoerder, sê die voorval was wel onmiddellik by Campus Protection Services aangemeld en word ondersoek. “Die universiteit veroordeel die voorval soos enige ander een wat met die veiligheid en sekuriteit van ons personeel en studente op kampusse verband hou,” sê Moholola. - News24