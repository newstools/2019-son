AS DIT van Nicki Minaj se berk afhang, gaan sy binnekort swanger wees. Daar het mos laas Desember al ’n geskinder begin dat haar berk, die sex offender en moordenaar Kenneth Petty, diep lus het om ’n brood in haar oond te sit. Dit lyk nou of die berk werk begin maak het daarvan. Volgens E! het die “Queen”-rapper ’n video van haar en ’n dik vaak Kenneth op Instagram gelaai met sy hand op haar maag. In die video vra sy haar berk, wie se oë bottoe is: “Hoekom vryf jy my maag?” Nicky het toe besef haar berk is of besig om te slaap of hy dose net-net in. Sy val hom toe weer lastig met: “Is jy wakker?” Kenneth mompel toe heel lusteloos dat hy darem nog wakker is. Dit sit Nicki nie af nie: “As jy slaap, dan vryf jy my maag? Dit is baie weird. Wens jy daar was iets daar binne?” Lewer Ou Kenny skraap dan net genoeg energie bymekaar om weer te mompel: “Daar gaan wees.” Dan vra Nicki: “Sê wie?” En haar berk antwoord: “Sê ek.” Nicki het seker gemaak dat niemand kommentaar kan lewer op die post nie. Sy het gesê wat sy en ou Kenny wou, en die comment section disable. Die 36-jarige besef seker haar biologiese klok is besig om haar in te haal.