Vryheidsvegter van Athlone skryf per e-pos: Dit is nou weer ’n nuwe jaar vol allerhande nuwe uitdagings, maar hopelik ook met kanse en geleenthede. Vanjaar is dit ook ’n verkiesingsjaar en ons gaan ouder gewoonte baie beloftes van al die politicians hoor. Die jaar 2018 het vir baie mense hartseer, pyn en ongelukkigheid gebring. Baie mense het hulle werk verloor. Ander mense het swak gesondheid ervaar. So baie mense het ook geliefdes aan die dood afgestaan. Kom ons gaan met nuwe moed en hoop die jaar 2019 binne. Wees positief en probeer die beste weergawe van jouself wees – nie iemand anders nie. En bowenal, vertrou op God om jou te help wanneer dit voel asof die wêreld sy rug op jou gedraai het. Moet tog nie dat die duiwel die oorhand oor jou kry nie. Bly sterk staan in die geloof. ’n Voorspoedige nuwe jaar aan almal wat hierdie brief lees.