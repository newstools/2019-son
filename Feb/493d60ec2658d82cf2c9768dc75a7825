TWEE vroue is op slag dood toe ’n lorrie hulle in Lavender Hill getref het. Una Oryan (55) en Andrewina­ London (31) was Sondag saam met drie ander mense op pad huis toe van die stasie af, toe ’n lorrie hulle uit die pad gestamp het. Die slag was so hard dat Oryan deur die lug gevlieg het. Die voorval het net ná 21:00 gebeur op die hoek van Prince George-rylaan en Joe Marks-boulevard. In ’n voice note vertel Oryan­ se seun, wat ook London se kêrel was, wat gebeur het. Hy was by toe dit gebeur het. Na bewering het sy ma en sy meisie agter aangestap gekom toe hulle net die harde slag agter hulle hoor. Sidney Lewin, Oryan se aanstaande skoonseun, sê die familie is getraumatiseer oor die voorval. Lewin sê hy en Oryan se dogter was nog besig om hulle troue saam met haar ma te beplan. ’n Polisiewoordvoerder, lt.kol. Andrè Traut, sê die bestuurder van die lorrie het gevlug en is nog nie gearresteer nie. Die saak word deur die Steenberg-polisie ondersoek. Ag mense was in die bakkie en slegs twee insittendes het matige beserings opgedoen. Die Wes-Kaapse verkeershoof, Kenny-Afrika, sê die bestuurder van die voertuig is in hegtenis geneem vir dronkbestuur.