JOHN Comitis, Cape Town City se eienaar, reken Saterdag se fight in die Athlone-stadion is niks meer as “handbag stuff” nie. Dit volg nadat ’n scuffle in die tonnel van die Athlone-stadion onder sekere van die Premierliga-wedstrydbeamptes, City en Maritzburg United uitgebreek het. ’n Video, wat reeds in die sosiale media viral gegaan het, wys hoe City se afrigter, Benni McCarthy, iemand aan die keel probeer gryp terwyl van sy City-spelers hom try terughou. In ’n neutedop was dit aak­lige scenes om te aanskou. Comitis beweer die fight was nooit met Maritzburg nie. Hy voeg by dit was beslis niks meer as handbag stuff nie en swak skeidsregterswerk in Saterdag se sege­ van 3-2 oor Maritzburg het eintlik aanleiding gegee tot die chaos. “Dis ook ’n groot probleem in die land en dit móét dringend aandag geniet,” het Comitis gister uit Joburg gesê. “Die refs vat eenvoudig nie charge van situasies op die veld nie en dis waarom dit soms oorkook tot geweld. “Byvoorbeeld, Benni kla elke­ week oor hoe sy spelers blatant afgeknou en geskop word, maar daar word geen aksie geneem nie. “Die refs moet fermer optree en nie geïntimideer wees nie. Dis veral hier dat Safa ook ’n rol het om te speel, want dit beïnvloed die hele land,” meen hy. Comitis sê hy praat glad nie die gedrag van sy coach goed nie, maar dat hy verstaan hoekom McCarthy so aangegaan het. “Kyk, ons is almal net mens en wanneer ons sien ons spelers word gebutcher, wil ons hulle beskerm,” voeg hy by.