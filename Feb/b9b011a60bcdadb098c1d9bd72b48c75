DIE polisie in Merseyside ondersoek ‘n saak van huisroof ná daaar by die huis van die Liverpool-ster Sadio Mane ingebreek is. Die voorval het gebeur terwyl Mane in sy span se Champions League-wedstryd teen Bayern Munich gespeel het. Die spanne het met 0-0 gelykop gespeel in die eerste been van hul ronde van 16-wedstryd. Merseyside-polisie sê niemand was tydens die rooftog by die huis nie. Diewe het met horlosies, selfone en karsleutels weggekom. Phil Mahon van die Merseyside-polisie het die diewe gevra om die gesteelde goedere, veral een horlosie wat baie duur is, aan Mane terug te gee. Daar was in November 2017 ook by Mane se huis ingebreek. Ook toe hy in ‘n Champions League-wedstryd gespeel het. – Sky Sports