DIE immergroen gospelsangeres Gerty Ryan en vriende gaan ’n healing benefit­ concert vir die bekende musikant Shaun Francke aanbied. Ryan, wat die konsert reël, sê: “Ons vriende het bymekaargekom om Shaun te help.” Francke was twee weke gelede in ’n ongeluk. Hy sterk aan, maar dit gaan ’n lang pad na herstel wees. Ryan sê: “Shaun is die enigste broodwinner in hulle huis en ons as musikante moet hom ondersteun in sy tyd van nood. “Hy sterk mooi aan in die hospitaal en die familie is dankbaar vir al die gebede en ondersteuning.” Francke het al die verhoog gedeel met bekende vermaaklikheidsterre soos Emo Adams, Alistair Izobell en David Kramer. Die konsert word Sondagaand in die Bethel Full Gospel Church in Kraai­fontein gehou. Dit begin 18:00 en kaartjies kos R50. Die gaskunstenaars sluit in Veronica Meyer, Kunjalo, Dumisani, Lionel Konstabel, Charlton Beyers, Brent Kruz, August West, Vernon Vraagom en Vernie Bester. Die konsert sal geborg word deur Level 5 Entertainment en Ryan. Die MC is die bekende grapjas Quinton Manuels.