SY IS ’n tawwe Cookie, maar sy het snot en trane gehuil van dankbaarheid toe sy vereer is met ’n ster op die Hollywood Walk of Fame. Ek sien op E! News daar is hulde gebring aan die Amerikaanse aktrise Taraji P. Henson vir haar uitstekende werk in die bedryf. In haar toespraak het die aktrise baie emosioneel geraak. “Ek kyk die hele tyd na die ster en wonder of dit real is. “Ek is ’n ma en ek het ’n seun. En toe ek op dié journey gaan, het ek gesweer ek gaan nooit opgee nie, want as ek opgegee het, wat leer ek my seun? “As ek opgegee het, wat sou ek diegene geleer het wat na my opsien?” Die familie van die ster, wat die rol van Cookie Lyon in die TV-reeks Empire vertolk, het haar vergesel. Taraji het verduidelik hulle is die dryfkrag agter haar sukses. Sy het bygevoeg: “Alles wat ek doen, is vir ’n positive forward movement van mensliewendheid en dít is hoe magtig kuns is. Ek vat niks vir granted nie.”