SOOS daai bedonnerde pa altyd in elke episode van That 70’s Show gesê het: “Dumb-­ass!” Ek lees op Channel24 dat daai sterretjie Ariana Grande toe mos nuwe ink gekry het om haar latest single, “7 Rings”, te vier. Maar toe is daar ’n balls-up. Die tat het heeltemal gebackfire. Dis mos in Japannees. En toe post sy natuurlik ’n prentjie van haar tat op social media. Net om te hoor dat die karakters op haar palm eintlik staan vir ’n klein charcoal-braai. Natuurlik het Buzzfeed gesê die tat mis sommige karakters wat eintlik vir 7 ringe moes gestaan het. As jy na die karakters apart kyk, staan die tat vir “sewe” en “ringe”, maar as jy dit saamgooi, soos op Ariana se hand, verander die betekenis. Maar die girl het gesê die tat op die palm van haar hand sal oor tyd fade, en dat dit te damn seer was om nóg ’n Japannese karakter te kry.