OM TEEN Kaizer Chiefs uit te draf is regtigwaar ’n big deal. “Dis omdat hulle een van die grootste klubs in die land en die kontinent is,” verduidelik die Kaapse sokker­legende Duncan Crowie. Crowie se seun Wade gaan ook nou die kans kry om teen die Glamour Boys van Soweto uit te draf. Dit sal wees wanneer Wade se span, The Magic, Chiefs Sondag in die Baai pak in die Nedbank Cup se ronde van die laaste 16 spanne. “My woorde aan hom is: Geniet jouself, want dít is die tipe stryd waarvoor spelers leef,” het Crowie gesê. “Ek het vir Wade gesê die pace sal natuurlik vinniger wees, want dis ’n hoër vlak. “Hy moet ook seker maak dat hy die basics vinniger en reg doen. “Ek glo egter hy sal orraait wees.” Wade het op sy beurt gesê: “Dis ’n jammerte die game is buite die Kaap, want dit sou lekker gewees het om voor ons fans, familie en vriende te kon uitdraf.”