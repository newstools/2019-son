AS JY nog nie jou kaartjies vir Robin Pieters se show It’s a Love Thing Vol 3 het nie, moet jy spring! Dit is die maand van liefde en die geliefde Kaapse sanger belowe sy jongste show gaan groter en beter wees. Robin het nog altyd van Suid-Afrika se beste musikante genooi om die verhoog met hom te deel. En dié keer is dit dan ook so. Kyk, dié is ’n event wat jy nie moet misloop nie, want die wenner van The Voice South Africa in 2017, Craig Lucas, die sjarmante Black Ties, die wenner van Idols South Africa in 2018, Yanga, Young­sta CPT, Chad Chitter en Jimmy Nevis gaan almal hul ding in die show kom doen. Robin self is ’n powerhouse op sy eie. Hy is ’n professioneel opgeleide vocalist. Hy het al die verhoog gedeel met groot interna­sionale sterre onder wie Tevin Campbell, Tamia, Robin S, CeCe Peniston, Sybil, Peach­es & Herb en All-4-One. Robin het ook al saam met van Suid-Afrika se grootste name opgetree soos Lira, Kurt Darren, Loyiso Bala, AKA, Black Coffee en Emo Adams. Die Kapenaar het in 2016 geskitter in die heel eerste reeks van The Voice­ South Africa en wys gereeld gesig in Noot vir Noot en Musiek-roulette. Die show, wat Robin en Brukman Consulting aanbied, vind plaas op 23 Februarie in die Grand Arena by die GrandWest Casino. Dit begin 20:00 en die kaartjies kos van R115 tot R210. Jy kan kaartjies by Computicket, asook Shoprite-Checkers, koop.