TOE Lupita Nyong’o deur ’n tawwe tyd gegaan het, het een van Tay Tay se songs haar blitsvinnig weer in ’n goeie bui gekry. Ek sien op E! die Black Panther-ster (35) het self vir Taylor Swift (29) geskryf om te vra of hulle haar song “Shake It Off” kan gebruik in haar nuwe zombie movie, Little Monsters. Die movie is die eerste keer gewys by die Sundance-filmfees, wat nou aan die gang is. In Little Monsters perform Lupita se karakter, Miss Caroline, die liedjie op ’n ukulele. Bestie Op die fees het die Oscar-wenner aan die media verduidelik hoe Tay Tay se song haar geïnspireer het. Die liedjie het haar deur ’n swaar tyd gedra. “Ek het in my professionele lewe deur ’n moeilike tyd gegaan en ek was net af. “Ek het oorsee gewerk en my bestie het gekom om my op te cheer. “Hy het ‘Shake It Off’ op sy foon gespeel en ons het ’n danspaartie in my kamer gehad.”