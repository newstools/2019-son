JÜRGEN Klopp, Liverpool se afrigter, moet eintlik gal braak oor sy span se verspeelde kanse, eerder as sy eweknie van Bayern Munich, Niko Kovac, se gedrag langs die veld. Klopp is erg omgekrap daaroor dat sy Duitse landgenoot, Kovac, nie onmiddellik sy hand ná die wedstryd gevat het nie. Dit was nadat die Reds misluk het met hul poging om voordeel op hul tuisveld, Anfield, te trek. Die Mersey­siders het met 0-0 gelykop gespeel in die eerste been van die Champions League­ se ronde van 16 wedstryde. Pleks van sportmanskap aan Klopp bewys, het Kovac sy tegniese span en bank almal eers high fives gegee. Dis toe, sê Klopp, dat hy soos ’n poephol gevoel het toe hy met sy hand uit in Kovac se rigting gestap het. Klopp het warm geword toe Kovac volgens hom te lank geneem het om sy blad te skud. Gemoedere het reeds opgevlam tydens die stryd toe Kovac sy hand soos ’n bril voor sy gesig gehou het. Hy insinueer Klopp bekyk sake op die veld nie op ’n rasionele manier nie. Ek het aan hom gesê dat hy volgende keer vir ’n sekonde in my rigting moet kyk, dan kan ons so maak en daarna ons spanne gaan geluk wens. “Ek het daar gestaan, so effe soos ’n dope,” was Klopp se reaksie. Kovac se “kultuurmisverstand” was toe die laaste strooi vir Klopp. “Ek het verslae daar gestaan soos ’n os voor ’n berg,” was Klopp se reaksie. “Hy het aan my vertel dat hy Franck Ribéry geluk gewens het met die geboorte van sy kind. “Maar dis reeds sy vyfde. Dan is dit mos nie juis só opwindend nie.” Albei spanne het ’n goeie poging aangewend om die wedstryd te wen, maar nie een was klinies genoeg voor die doelhok nie. Sadio Mané was die groot sondaar vir die Mersey­siders, met talle goeie kanse wat hy verspeel het. Mohamed Salah sal ook nou moet leer om sy regtervoet te gebruik om meer van ’n spanspeler te wees. Protokol Kovac het genuinely erken dat hy na sy bank gestap het om hulle geluk te wens voordat hy na Klopp gegaan het. Kovac beweer in Duitsland is dit protokol om eers na jou eie bank te gaan voordat jy jou opposisie geluk wens, maar nié in Engeland nie. Hy het Klopp daaroor verskoning gevra en hulle het blad geskud. In Dinsdagaand se ander wedstryd moes ’n duidelik gefrustreerde Barcelona ook maar met ’n gelykop uitslag van 0-0 teen die Franse klub Lyon tevrede wees.