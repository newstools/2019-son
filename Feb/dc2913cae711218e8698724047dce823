KOKO het vir die eerste keer ná haar berk se onlangse jol-skandaal haar bek gerek. Khloé Kardashian se basketbal-berk het haar mos oor en oor verneuk, maar dié keer was dit met haar jongste sussie, Kylie Jenner, se bestie, Jordyn Woods. E! berig die mammie van baba True het haar fans in die sosiale media bedank vir hulle ondersteuning deur dié moeilike tyd. Ná die jolskandaal het sy net emoji’s en quotes oor hartseer op Instagram gelaai, maar dié keer het sy darem uit die hart gepraat. Seëning Die blonde Kardashian skryf: “Haai, liefies. Ek wil net hê julle moet weet ek waardeer julle. “Ek het ál julle mooi woorde gelees en dit is regtig ’n groot seëning vir my. Ek is lief vir julle! “Dankie, baie dankie. Ek sal terug wees wanneer ek in die mood is om met julle te praat. Tot dan, onthou om nice met mekaar te wees.” Koko en haar susters Kendall en Kourtney het dié week sexy foto’s van hulleself laat neem en gelaai. Die foto’s was só saucy dat Meek Mill en Soulja Boy daaroor gedrool het. En natuurlik kon die joller Tristan Thompson hom nie daar uit hou nie. Die skurk het die foto gelike net om te wys dat hy steeds lurk.