ANTIE Pat was gister so byna op die paal. Patricia de Lille van die nuut gestigte Good-party het gister haar verkiesing poster gelaunch en nie geskroom om na hoër hoogtes te reik om dit te doen nie. Sy sê sy is reg om die kiesers te dien; die onus rus nou op hulle. De Lille is die afgelope naweek as dié party se premierskandidaat in die Wes-Kaap aangewys. Ervaring Die Good-party se “ou darling” het die poster oorkant die stadsaal in Darlingstraat op­gehang. Billboards sal na verwagting van volgende week bekend gestel word in aanloop tot die verkiesing op 8 Mei. De Lille, ’n voormalige Kaapse mayor, sê: “Ons het die ervaring en ons wil graag die sukses van die Stad Kaapstad na ander munisipaliteite in die Wes-Kaap vat. En natuurlik na die res van die land. Ek onderskat nooit die intelligensie van die kiesers nie. “Ons het baie hard gewerk om mense te oorreed om vir die Good-party te stem. “Ons sal daarmee voortgaan. Ons kiesers is baie intelligent en kan nie onderskat word nie. “Hulle is polities baie slim. Dis ’n multi-party democracy en ’n betwisting van idees en planne. Reaksie “Ek laat dit maar in die kiesers se hande om te besluit vir wie hulle gaan stem.” De Lille sê ook sy is tevrede met die reaksie wat hulle die afgelope vier maande veral van jong mense in die sosiale media gekry het.