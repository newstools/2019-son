DELE van die Hoërskool Driehoek is veilig verklaar vir leerders en sal na verwagting Maandag heropen. Steve Mabona, woorvoerder van die Gauteng-onderwysdepartement, sê skool sal nie soos normaal voortgaan wanneer kinders terugkeer nie. “Dit gaan soos ‘n kampskool wees,” sê hy. “Ons gaan die leerders geleidelik herintegreer. Ons sal volhou om berading aan te bied,” het hy gesê. 'n Betonblok het verlede Vrydag by die skool in Vanderbijlpark geval en vier kinders se dood veroorsaak. – News24  