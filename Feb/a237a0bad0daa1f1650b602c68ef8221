NÁ DIE paniekerigheid oor die lang droogte in die Kaap vra die Stad Kaapstad kommentaar op sy voorgestelde strategie ten bedrae van R5,4 miljard om ’n tweede moontlike Dag Zero te vermy. As dié strategie ná openbare kommentaar aanvaar word, sal die groeiende aanvraag oor die volgende 10 jaar met herwinning, grondwater en ontsouting die hoof gebied word. Die doelwit is om die beskikbare waterkapasiteit met 300 miljoen liter per dag te vermeerder en hoë pryse in die toekoms te systap. Tans is die gebruik tussen 600 en 700 miljoen liter per dag – die helfte van wat dit voor die droogte was. – News24