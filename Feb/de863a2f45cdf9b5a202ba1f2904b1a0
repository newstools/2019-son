KYLIE Jenner se bestie, Jordyn Woods, het haar goedjies ingepak en ’n lange­ gegooi. Dis nadat dit op die lappe gekom het dat Jordyn glo met Tristan Thompson gejol het. Hy is die baby daddy van Kylie se suster Khloé. Die klein tweegevreet-Judas is sak en pak terug na haar ma se huis en leun glo nou op haar regte familie. Gebroke ’n Ingeligte vertel aan die tydskrif People: “Sy het weer by haar ma ingetrek. “Dis vir haar ’n moeilike tyd en sy is gebroke daaroor.” Die Kardashians, wat haar as een van hulle aanvaar het, is almal lekker moerig vir die model. Al die sussies, behalwe Kylie, het haar op Instagram unfollow. Die model was so lekker in by die familie dat sy sommer in Kylie se man­sion gewoon het. Sy het selfs ’n make-up-deal saam met Kylie losgeslaan en boonop vir Khloé se jeans-reeks, Good American, model gespeel. Ek kan nie glo Jordyn het haar kanse met haar amper-billionaire-tjommie opgemors vir ’n lekker tyd saam met ’n nikswerd joller soos die basketbalspeler nie. Praat van die hand byt wat jou voed!