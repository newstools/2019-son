IS JULLE reg vir die Krone 6-konsert? Dié gewilde konsertreeks word vir die sesde keer met ekstra vertonings in Kaapstad en Pretoria aangebied. Die kaartjieverkope het reeds geopen en jy sal moet wikkel as jy kaartjies vir die show wil kry. Die line-up vir die konsert slaan die asem weg. Groot kunstenaars soos Theuns Jordaan, Kurt Darren, Juanita du Plessis, Lianie May, Dirk van der Westhuizen, Brendan Peyper, Snotkop, Refentse, Ricus Nel, Elandré, Elizma Theron, Nicholis Louw, Manie Jackson, Robbie Wessels en Liezel Pieters gaan optree. Ná die oorweldigende reaksie op die vorige konsertreeks, gaan daar vanjaar vir die eerste keer drie konserte in Pretoria aangebied word en twee in Kaapstad – een ekstra in elke stad. Krone 6 vind 19:00 op 3 Augustus en 14:00 op 4 Augustus in Kaapstad plaas. Die shows is in die Grand Arena by GrandWest. Die konserte in Pretoria volg 19:00 op 16 Augustus, 14:00 op 17 Augustus en 14:00 op 18 Augustus. Al die konserte is in die Sun Arena by Time Square. Kaartjiepryse wissel van R195 vir ’n staankaartjie teen die verhoog tot R470 vir gemaklike sitplekkaartjies. Kry jou tickets vir Krone 6 aanlyn by iTickets.