JY OEFEN dalk heel verkeerd vir jou shape. Volgens die klomp by goeiehuishouding.­­co.za hou weights meer voordele vir party vroue in, terwyl ander dit eerder op die treadmill moet uitsweet. Oefen jy dalk die hele tyd vergeefs? Lees nou wat jy kan doen om die meeste benefit uit jou oefentyd te kry. PEER Vroue met dié shape se vet sit gewoonlik om hul boude. Hulle sukkel ook om mooi toned arms en skouers te kry. Maak so: Oefen jou bolyf meer as jou onderlyf. Dit sal jou lyf meer gebalanseerd laat lyk. Aerobics speel gewoonlik makliker klaar met die tjoepie om jou middel. Goed wat jou hartklop opjaag, soos draf en fietsry, kan jou daai vietse lyfie help kry. Praat net eers met jou dokter oor die risiko’s. UURGLAS Jy’t curves – jou borste en heupe is groter as jou middel. Maak so: Om te keer dat jou óf jou dye óf jou boarms buite proporsie groter raak, moet jy full-body exer­cises doen. Oefen een keer met gewigte of op gewigmasjiene om aan daai middeltjie te werk en doen die volgende dag kardio – enige iets van draf tot dans is ’n goeie opsie. APPEL Skouers wat breër lyk as jou heupe sal jou dié shape gee. Maak so: Jy kort balans en kurwes. Doen core exercises dat jou maagspiere sterker kan word (hallo, joga en Pilates!) en werk daai boudspiere en dye. Aerobics is ’n goeie opsie, asook kardio-oefening soos roei, swem of fietsry, wat sagter op jou knieë en enkels is. REGHOEK Met jou amperse seunslyf kan jy nou wel enige iets dra, maar jy kort curves, meisie! Maak so: Skep curves deur jou middel- en kantmaagspiere te versterk. Doen ook kardio wat jou bene en arms tone, soos spinning en kickboxing. Hoor net eers by jou dokter of jou hart dit kan vat.