EN TOE skrik die uwe mos wakker, in die Splinternuwe Suid-Afrika. En alles is anders as in die sogenaamde Nuwe Suid-Afrika! En wiet djulle wat? Die doodstraf is t’rug. Woensdae is Nasionale Galgdag – die dag waarop elke week se ter dood veroordeelde moordenaars, verkragters, dwelmsmokkelaars, hijackers – you name it, hang aan hulle nekke totdat hulle sat is. Oral innie groot stede en dorpe in die Splinternuwe Mzansi is galge op openbare ruimtes opgerig. Hie innie Kaap is die stoele uitgepak oorie Parade in die vorm van ’n pawiljoen, ron­d­om die galg. Daar is popcorn- en koeldrankstalletjies. Ammal wat wil ko kyk hoe die moegoes aan hulle nekke swaai, is welkom – age re­striction is 18. Dinsdae word allie skuim se name, gesigte en hul crimes­ in elke koerant gepublish. Nou, op Woensdae weet die breë gemeenskap al wie gehang gaat word en waarvoor. Die familie van die skuim se slagoffers sit heel voor in die VIP section, waar die skuim se familie hulle moet be­dien met koeldranke en versnaperings. Rait, en die kanonskoot gaat af op Signal Hill, wat die begin van die doodstraf aankondig. Allie moegoe-skuim word nou tot op die podium ingemarsjeer deur swaar gewapende wagte. En hier word hulle een vir een gehang, tot dat hulle blou tonge op hulle tette rondswaai. Agterna moet hulle familie opruim en ál die akkies skoonmaak wat deur hulle agtergelaat is, terwyl hulle die tydige mettie warm ewige verwissel het. Elke Woensdag raak die veroordeeldes al hoe minder, want daar word nou minder k*k aangevang. En nou is dit ’n vreugde vir kinders om in die strate te speel. Geen gang violence of hijackings meer nie. Mzansi is ’n paradys … Maar toe maak ’n gun-skoot hier in my buurt my wakker. Die Splinternuwe Suid-Afrika is ’n droom. Ek’s trug in die wrede werklikheid, waar misdaad hoogty vier. Waar wetsgehoorsame burgers in vrees leef. Waar broodwinners wreed weggeruk word en hul families krepeer en deur trauma gaan, sonder enige hulp van die regering. Waar moordenaars, verkragters en dwelmsmokkelaars soos konings in tronke lewe. Maar wag, voordat ek nou morbied raak, laat ekke maar eerder t’rugdink aan my f*kk*n lekker droom oor die Splinternuwe Suid-Afrika …