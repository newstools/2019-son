CAPE Town City en sy Oos-Kaapse eweknie Chippas United se vedltog vir Nedbank Cup-sukes het nou baie moeiliker geword. Dit is nadat Benni McCarthy en sy City-span Donderdagaand gehoor het hulle sal Soweto toe moet reis om Kiazer Chiefs in ’n kwarteindstryd te pak. Chippa moet ook na die noorde reis vir ’n kwarteind-ontmoeting met die Premierligavoorloper Bidvest Wits. McCarthy en Clint Larsen, Chippa-breier, het albei vir tuislotings gehoop vir die kwarteindronde, maar weet nou dat daar op die moeilike manier vir die halfeindronde gekwalifiseer sal word. Een Kaapse span smile egter breed oor sy loting vir die kwarteindronde. Die Nasionale Eersteliga-span Cape Umoya sal voor sy tuisskare sake uitspook teen TS Galaxy. Die datums en afskoptye vir die Nedbank Cup se kwarteindronde moet nog bevestig word. 