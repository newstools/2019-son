AS JY ’n naweek in die tjoekie geslaap het en jy kry bail, wat sal jou eerste meal wees? Die vermeende sekspes R. Kelly is reguit McDonald’s toe nadat hy $100 000 (sowat R1,4 miljoen) vir sy borgtog moes hoes. Hy word aangekla van sexual assault. Entourage Die 52-jarige R&B-ster het die naweek koud geslaap in ’n gevangenis in Chicago waar daar sowat 7 000 in­mates is. Ek sien op The Juicedaar het footage opgeduik van die vermeende sekspes in die eetplek – met ’n hele en­tourage by hom. In die beeldmateriaal dra hy ’n sonbril, winterjas en swart hoodie. Een ding wat ek nooit sal kleinkry nie, is dat daar steeds lojale fans is wat skoon hul varkies verloor wanneer hulle die vermeende sexual predator sien. Een van R. Kelly se fans het uitgeroep: “Ek is lief vir jou, ek is lief vir jou!” Dit was voordat die sanger in sy larney swart Mercedes-vên geklim het. Hy het ewe brekkerig teruggewaai. Die vermetelheid!