MANCHESTER United is deur na die kwarteindronde van die FA Cup na 'n 2-0 oorwinning oor Chelsea op Stamford Bridge. Paul Pogba was die uitblinker in sy span se sege. Dit was sy perfekte aangee na Ander Herrera wat tot die Red Devils se eerste doel gelei het. Pogba het toe self die tweede doel aangeteken. Met die nuutste verloor het druk toegeneem op Chelsea se bestuurder, Maurizio Sarri. Die Blues is tans sesde in die Premierliga. Sarri is boonop deur sy tuisskare uitgejou. United speel nou teen Wolverhampton Wanderers in die kwarteindronde.