DIE Langenhoven Gimna­sium-krieketspan gaan die Suidwestelike Distrikte in die Wes-Kaapse Coca-Cola T20-reeks verteenwoordig. Langenhoven het die span van Bridgton RPC Sondag in George op die sportterrein van die Hoërskool Outeniqua met drie paaltjies in die eindstryd geklop. Bridgton is vir ’n skamele 67 lopies uitgeboul, maar het darem veggees met die bal getoon deur Langen­hoven te laat sweet om die wenlopies aan te teken. Langenhoven het 7 paaltjies verloor op pad na die wentotaal van 68. Langenhoven het Oakdale in die halfeindstryd met 11 lopies geklop. Die SWD-kampioen pak volgende maand die Westelike Provinsie en Boland se kampioene.