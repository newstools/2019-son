Ikeraam Korana van Factreton skryf: Verbruikers, sakemense en ge­wone burgers moet Eskom hof toe vat. Ons moet stappe doen omdat Eskom ons laat betaal vir sy beplande wanbestuur. Eskom mislei ons ook deur te sê hy benodig lenings van die Wêreldbank, China, ensovoorts. Hulle doen dit net sodat individue in Eskom superryk kan word. Hulle word millionaires en billionaires weens bedrieglike kontrakte en tenders wat deur lenings bekom is. Dit gebeur terwyl ons buurlande, soos Zimbabwe, ook elektrisiteit van Eskom ontvang en sekere maatskappye maar net 12c per eenheid elektrisiteit betaal. Dit alleen bewys Suid-Afrika het geen tekort aan elektrisiteit nie. Zimbabwe verkoop op sy beurt krag aan Namibië terwyl ons buurlande boonop minder betaal vir elektrisiteit as die Suid-Afrikaanse verbruikers. Inwoners van Soweto moet ook die miljarde rand betaal wat hulle vir elektrisiteit skuld. Mense wat voordeel getrek het uit tenders en kontrakte van die Wêreldbank en China se geld, moet dit terugbetaal, of dit die CEO van Eskom, ondernemings, politicians of hulle vriende of familielede is. Hulle moet die geld met rente terugbetaal, en daar moenie gekyk word na wat hulle gaan verloor nie. Hoekom word miljoene mense in Suid-Afrika as gyselaars gehou deur voor te gee daar is ’n kragkrisis? Hoekom moet die mense van Suid-Afrika getax word om Eskom se lenings terug te betaal? Hoekom word taxpayers se geld gebruik om Eskom elke keer te red wanneer ons weet Eskom het in die eerste plek nooit enige lenings benodig nie? Ons almal weet daar is hoë vlakke van korrupsie in die land waarby die regerende party, staatsamptenare, politicians en maatskappye betrokke is. En Eskom is deel daarvan.