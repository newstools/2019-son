“DIE gewone mense verstaan nie eintlik die begroting nie, hulle probeer nog die vorige begroting verstaan.” “Die politieke partye stry nog steeds oor verlede jaar se begroting.” “Baie gewone mense glo die land is bankrot. Daarom voel ek parlementslede moet liewer opgesluit word, en die land toegemaak word.” “Wie is eintlik onskuldig in die geplunder van die staatskas?” “Wat van die SAL, Eskom en ander staatsentiteite wat bankrot­ is?” “Is die land nie eintlik bankrot­ en die regering sê nie vir ons nie?” Dít is hoe Sonlanders gereageer het op hierdie week se begrotingsrede. Faldielah Dixon (63) van Hanover­ Park sê: “Ons moet ophou kla. Die meerderheid Afrika-lande het nie so iets soos pensions vir die oumense nie. “Die land se president, in all fairness, moet goeie maandelikse wages kry. Al is dit ’n miljoen rand.” Fadloo Sasman (48) van Grassy­ Park sê: “Wie voed die budget? Dis ons mense se tax- geld, maar die water bill is hoog, sommer so R100 000.” Kent Neicker (26) van Bridge­town­ voel baie ontevrede. Hy sê: “Die regering is nie eintlik ernstig oor die gangsters en drugs nie. “Hulle praat niks van die jeug in die budget nie. “Daar waar ek woon – en in ander townships – vergaan die jeug, want daar is geen geriewe vir hulle nie.” Crystal Abrahams (50) van Grassy Park sê: “Ek wil nie vloek nie. Die budget maak geen melding van die mense se woongebiede nie. “Die geld wat hulle aan pen­sioners­ gee, is veels te min.” Shahied Gamildien (56) van Kensington sê: “Die publieke hospitale het feitlik geen aandag gekry nie. “Ek was hierdie week by Sassa vir my kleinkind. “Maar hulle het net die eerste 140 mense gevat en toe moes ek volgende Dinsdag weer in die tou gaan staan omdat daar te min werkers is.”