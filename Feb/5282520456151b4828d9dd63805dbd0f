DIT was nóg ’n treurige Saterdag vir die Grens se rugbyklubs in die Oos-Kaapse Super­12-reeks. In die drie wedstryde wat gespeel is, het ál die Ooste­like Provinsie se spanne die beste daarvan afgekom teen hulle. Port Elizabeth-Polisie het dit veral op sy tuisveld geniet. Die Bobbies het die drieë ingeryg op Kemsley Park en Buffaloes met 60-0 stukkend gespeel. Progress het sy uitstappie van Uitenhage na Oos-Londen baie goed gehanteer met ’n oorwinning van 36-10. Despatch se jong span het ook ’n wegwedstryd gespeel, maar het ’n baie gutsy ver­toning gelewer. Hy het Break­ers met 26-22 geklop. Die laaste wedstryde in dié reeks word Saterdag gespeel. Gardens van Uitenhage het sy voorbereiding vir die Gold Cup-reeks met ’n vriendskaplike wedstryd teen Jeffreysbaai voortgesit. Gardens het met 32-17 gewen.