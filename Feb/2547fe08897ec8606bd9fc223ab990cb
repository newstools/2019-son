FAIRVIEW Rovers is nou die twee agtereenvolgende jaar die kampioen van die Stardrift-toernooi. Rovers het Sondag op die Marock­weg-sportgrond goeie sokker gespeel om hulle titel te verdedig. In die eindstryd het Rovers teen Windvogel All Stars uitgedraf. Die twee spanne het met 0-0 gelykop gespeel. Dit het ’n strafdoelstryd geverg om die spanne te skei. Ongelukkig vir All Stars was Rovers nie senuweeagtig nie; die span het op penalties met 6-5 geseëvier. Sukses Kurt Potgieter, voorsitter van Stardrift, sê die toernooi was weer ’n groot sukses. “Ons het 38 spanne gehad wat deelgeneem het en almal het goeie sokker gespeel. “Dit was ’n goeie manier om ons sokkerseisoen aan die gang te kry,” voel Potgieter. Tweede Liga-uitslae: SUBS 1, Butterworth 2; Future Tigers 1, Tornado 4; Higbury 3, Matta Milan 0; Birmingham City 2, The Guys 0; Bush Bucks 0, Sibanye 1; Amavarara 1, Yakha United 0; Bizana Pondo Chiefs 2, PE Stars 0; Peacemakers 1, Mthatha Bucks 1.