CHAD Ho (Morningside, Durban) en Carli Antonopoulos (Durbanville) het gister die vyfde jaarlikse Kaapse Myl in Grabouw gewen. Ho het ’n driekuns van oorwinnings behaal in ’n indrukwekkende tyd van 16 minute 57 sekondes. Hy het agterna gesê: “Ek het probeer om so hard uit te gaan as wat ek kon om ’n gaping op te bou en ’n bietjie helder water te kry. “Ek wou met die eerste beurt-boei die voortou neem. Van daar het ek net probeer om my ritme tot by die eindstreep te behou. “Ek het dit oor die laaste 100 m tot 150 m opgetel en ’n bietjie van ’n skop ingebring. “Ek het my kop neergesit en hard gewerk om die eindstreep te bereik.”