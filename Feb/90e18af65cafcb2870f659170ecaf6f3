NICK Cannon (38) het vir Ariana Grande se ex-berk Pete Davidson (25) gesê hy moet die jong popsterre los en eerder ouer vroue jag. Pete date mos nou die veel ouer aktrise Kate Beckinsale (45). Nick staan tans in vir Wendy Williams in haar show, The Wendy Williams Show, en hy het omtrent shade na Ariana in die segment Hot Topics gegooi. Nick het vertel dat hy en sy tjommie Pete Maandag in Brooklyn uitgehang het. Volgens Nick het hulle cougar conversations gehad. Mariah Carey (48) se eksman lap uit: “Ek het daai jong seun (Pete) gesê hy moet vir hom ’n ouer vrou kry. Los die popstars uit. Ouer vroue weet wat hulle wil hê. Sy gaan nie games met jou speel nie. Sy is ernstig oor wat sy wil hê.” Hy het ook ’n grap gemaak van Ariana se mislukte “7 Rings”-tatoe. “Daai tatoe-ding van Ariana is iets wat ’n jong meisie sal doen. ’n Ouer vrou sal dit nooit doen nie. “Ek wil nie eens die woorde ‘ouer vrou’ gebruik nie. Wat van ‘matured vroue’? Of ‘vintage vaginas’?”