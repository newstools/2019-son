Signal shedding blyk nie ‘n mite maar wel binnekort ‘n realiteit te wees. Indien beurtkrag voortduur of vererger kan die sein van selfoonnetwerke tydens load shedding onderbreek word. Eskom het Maandag skielik fase vier beurtkrag implimenteer en sedert Dinsdag word fase drie geimplimenteer. Jacqui O’Sullivan, hoof van korporatiewe sake van MTN, sê die bedryfsimpak sal eers gevoel word wanneer die gereelde implimentering van beurtkrag die kapasiteit van back-up batterye oorskry. “Die batterye het in die algemeen ‘n kapasiteit vir ses tot 12 uur en kort sowart 12 tot 18 uur om te herlaai. “Met aanhoudende beurtkrag sal daar nie genoeg tyd wees vir batterye om vol te herlaai nie en as gevolg hiervan is die back-up tyd ook minder.” Vodacom sê sy kliënte sal nie toegang tot enige dienste hê wanneer die kragreserwes by torings uitgeput is. Wanneer die krag weer aangaan sal kliënte al die missed calls en boodskappe kry wat nie kon deur kom nie. O’Sullivan voeg by: “Daar is spanne wat 24uur ‘n dag werk om die impak op kliënte so ver moontlik te verminder.” Intussen neem vandalisme aan die land se selfoon infrastruktuur ook aansienlik toe en kan selfoonoperateurs miljoene uit die sak jaag om netwerke aan die gang te hou. O’Sullivan sê hulle moes sekuriteitspanne teen ‘n aansienlike koste ontplooi om toerusting tydens beurtkrag te beskerm. “Diefstal en vandalisme neem toe tydens beurtkrag, met substasies wat beskadig word vir koper en vererger die kragtoevoer probleem.” Cell C sê sowat 30% van sy netwerk, insluitende kabels en torings, word geraak deur vandalism. Dit is invergelyking met 10% tot 15% op ‘n gewone dag. BusinessInsider berig “met beurtkrag is daar dikwels ook ‘n rippeleffek waar die kragtoevoer nog geraak word na die beurtkrag tydperk.