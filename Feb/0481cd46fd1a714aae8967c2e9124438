KEAGAN Fortune sal die nr. 10-trui dra wanneer die rugbyspan van die UWK die Pukke vandag (18:30) in Potchefstroom pak. Chester Williams (breier) het Aidynn Cupido (losskakel) en Reece Bocks (losvoorspeler) saam bench toe gestuur. Bocks, wat saam met Justin Theys (stut) in UWK se game teen die Shimlas geel kaarte gekry het, behou egter sy plek. Joel Paarwater kry die eerste keer ’n kans in die beginspan, terwyl Tyler Gess­ler flank toe skuif om plek vir hom te maak. Die Bushies is steeds segeloos en daar is groot druk op UWK se agtal. Sy kaptein, Adrian Paarwater, dra die nr. 8-trui. Hulle moet vroeg hul stempel teen die Pukke afdruk. Die tuisspan is bekend vir sy kragtige voorspelerspel. Die Kapenaar Jonathan Mokuena rig die span sedert 2015 af. Die span spog reeds met ’n goue medalje ná ’n prag­sege oor Maties in die eindstryd in die Danie Craven-stadion. Dit is die Pukke se tweede wedstryd en hulle spog reeds met ’n oorwinning. Die UWK-span is: Tristan Leyds, Juanre de Klerk, Lubelo Scott, Lyle Hendricks, Andre Manuel, Keagan Fortune, Clayton Daniels, Adrian Paarwater (k), Tyler Gess­ler, Joel Paarwater, Curtley Thomas, Matthew le Roux, Justin Theys, Jacques­ van Zyl, Luvo Bazi. PLAASVERVANGERS: Luan du Randt, Alexander Mbete, Reece Bocks, Jean-Louis de Lange, Mogamat Labib Kannemeyer, Aidynn Cupido, Luke Cyster, Hendrick Calitz.