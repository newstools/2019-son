AFRICAN Global Operations (AGO), voorheen bekend as Bosasa, het gister bevestig hy is in­ vrywillige likwi­dasie. Dít het gevolg nadat sy banke, FNB en Absa, besluit het om die maatskappy se rekeninge te sluit. AGO hou vol sy operations gaan voort. Absa gaan ook alle bande verbreek met Angelo Agrizzi, voormalige bedryfshoof van die maatskappy. Songezo Zibi, ’n woordvoerder van Absa, het nie verder kommentaar gelewer nie. Gedwing FNB het weens vertroulikheidsredes geweier om enige iets meer oor die saak te sê. Agrizzi het onlangs dae lank voor die Zondo-kommissie oor die maatskappy se beweerde betrokkenheid by staats­kaping getuig. Hy het onder andere die CEO, Gavin Watson, by staats­kaping betrek. ENCA berig die banke se besluit om AGO se rekeninge te sluit het die omstrede maatskappy tot vrywillige likwidasie gedwing. Dit is moontlik dat altesame sowat 4 500 werknemers weens dié verwikkeling hulle job sal kwyt wees.