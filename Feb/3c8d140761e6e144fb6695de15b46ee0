SATURNUS verloor sy ringe vin­niger as wat weten­skaplikes gedink het dit sal. Tans vergaan dit teen 10 000 kg per sekonde. Die ringe, wat hoogstens 100 tot 200 miljoen jaar oud is en dus jonger is as party dinosourusse, bestaan hoofsaaklik uit ys en rots. UV-strale van onder meer die son beskadig dit heeltyd. Kenners het gedink dit sal 300 miljoen jaar vat voordat die ringe tot niet is, maar nou lyk dit of dit “net” 100 miljoen jaar oor het. – businessinsider.co.za