PERSONEELLEDE wat by vroeë kinder­ontwikkeling (early childhood development, ECD) betrokke is, het Vrydag na die parlement opgeruk. Sowat 600 betogers het deelgeneem aan ’n silent protest. Hulle is ontevrede daaroor dat die regering so min begroot vir ECD. Een van die organiseerders, Melissa Jacobs, sê dis veral kinders in benadeelde gebiede wat nie ’n regverdige kans gebied word nie. Jacobs sê: “Hoekom moet geregistreerde sentrums ’n subsidie van net R15 per dag per kind ontvang, terwyl vir gevangenisse R350 per inmate begroot word? “Personeel van ECD-sentrums van so ver as Oudtshoorn en Plettenbergbaai wys vandag (Vrydag) deur hul teenwoordigheid dat ons ernstig is oor die saak. “Ons lewe in ’n land waar die meeste van ons kinders se ouers nie crèche-fooie kan bekostig nie. Skandelik “Ons educators se salarisse word van fees betaal en hulle – wat gekwalifiseerde mense is! – verdien in die meeste gevalle ’n skamele R3 000 per maand. “Dit is skandelik! “Ons gaan die government onder druk hou om ons toestande te verbeter.” ’n Memorandum is aan ene P. van Niekerk, ’n amptenaar in die kantoor van die minister van maatskaplike ontwikkeling, Bathabile Dlamini, oor­handig. Van Niekerk het belowe dat hulle binne sewe dae daarop sal reageer.