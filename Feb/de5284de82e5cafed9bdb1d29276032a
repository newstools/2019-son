Maart begin met goeie nuus vir almal met ‘n slimfoon. Selfoonnetwerke moet vanaf 1 Maart Suid-Afrikaners waarsku as hul buitebondel-data gebruik. Die bonus is dat jou data nie depleted sal raak nie. Hierdie is van die nuwe reëls in ‘n dokument van die Onafhanklike Kommunikasie-owerheid van Suid-Afrika (Okosa). Onder die nuwe reëls kan selfoon netwerke jou nie net outomaties oorskakel na buitebondel-gebruik nie, jy moet eers daartoe instem. Dit is om ‘n skok op jou kontrakrekening aan die einde van die maand te vermy. Netwerkverskaffers moet ook toelaat dat ongebruikte data roll over, voor die sperdatum, en jou toelaat om data te stuur aan ander kliënte wie dieselfde netwerk gebruik. Suid-Afrika het van die duurste datapryse op die vasteland en buitebondel-tariewe is in sommige gevalle 2,639% duurder as in ander lande. Volgens die nuwe reëls moet jy ‘n 50%, 80% en 100% data depletion-kennisgewing ontvang.