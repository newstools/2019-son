DIE minister van finansies, Tito Mboweni, het onlangs sy begrotingstoespraak gelewer. So, wat nou? Hoe is ons gewone sterflinge veronderstel om dit te interpreteer? Die belangrikste is – hoe gaan dit jou sak raak en hoe moet jy jou geldsake daarby aanpas? Ongelukkig gaan motoriste se sak erg geruk word deur ’n triple whammy: Nie net gaan brandstofpryse styg nie, maar die padongeluk-levy en carbon tax ook. Susan Steward van Budget Insurance sê die gemiddelde lewenskoste gaan dié jaar skerp styg. “Gebruikers gaan dit vóél by die brandstofpompe en wanneer hulle tabak en suikerryk koeldranke koop.” Die begroting raak die volgende aspekte van jou lewe: Brandstof Die petrol-levy styg met 29c/F en dié op diesel met 30c/F. Die levy van die Padongelukfonds is 5c/F brandstof hoër; In Junie gaan die carbon fuel levy met 9c vir petrol en 10c vir diesel styg. Die petrolprys sal in Maart na verwagting met 43c/F styg en diesel met 62c/F. Dit beteken motoriste gaan hulle gat af betaal, want in die middel van die jaar gaan petrol jou nagenoeg R14,94/F kos en diesel gaan R14,22/F­ kos.­ Dit sal R747 kos om ’n ryding met ’n 50F-tenk vol petrol te maak en R711 met diesel. Tabak en alkohol Rokers gaan heelwat meer moet uithaal vir hul gewoonte, want ’n pakkie sigarette (20’s) gaan met R1,14 styg. En diegene wat lief is vir hul voggies, gaan ook moet hoes: Wyn­drinkers gaan 22c/750 mF meer betaal; vonkelwyn gaan met 84c/750 mF styg; en bierdrinkers gaan 12c/340 mF meer moet betaal. Maar dis die drinkers van spirits (whisky, vodka, gin, ensovoorts) wat die ergste geknou word: Hulle sal nou R4,54/750 mF meer moet betaal. Noudat die sin taxes gestyg het, gaan verbruikers geneig wees om goedkoper substitutes soos onwettige sigarette en alkohol te koop. As jy die heffings in dié items nie kan bekostig nie, is dit tyd dat jy jou gewoontes heroorweeg, maar moenie jou gesondheid in gevaar stel nie. Die benutting van belasting Altesaam 47,9% van die begroting is aan die sentrale regering toegewys, 43% aan die nege provinsies en 9,1% aan plaaslike regering in die medium termyn, maar eers nadat SA ’n deel van sy skuld betaal en geld vir onvoorsiene uitgawes opsygesit het.