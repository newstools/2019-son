MANCHESTER United se Paul Pogba is die invloedrykste speler in Europa sedert die aanstelling van Ole Gunnar Solskjaer. Die Franse sterspeler van United het Barcelona se maestro, Lionel Messi, geklop vir dié prestasie. Die 25-jarige Pogba was omtrent die scapegoat gedurende United se geploeter onder Solsk­jaer se voorganger, José Mourinho. Daar was ook sprake dat Pogba na sy vorige klub, Juventus, in Italië sou terugkeer. Maar sedert Solskjaer oorgeneem het, was Pogba betrokke by 11 van sy span se doele. Dis die meeste assists deur ’n speler in Europa. Messi het 9. Vryheid Boonop het Pogba ses doele en vyf assists in sy vorige ag wedstryde. “Ons het die shackles van hom afgehaal en hom meer vryheid gegee,” het Solskjaer uitgewys. “Hy werk steeds ontsettend hard vir die span.” – AP