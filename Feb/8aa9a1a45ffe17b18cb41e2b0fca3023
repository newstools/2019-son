BENNI hoort in Euro­pese sokker – nie plaaslike sokker nie. Dít is die mening van John Comitis, die grootbaas van Cape Town City (CTC), oor wat die toekoms moet behels vir sy afrigter, Benni McCarthy. Dit volg nadat Son verneem het SuperSport United soek Mc­Carthy se dienste steeds met ’n seer hart. Son kan eks klusief onthul Matsa­tsan­tsa het Mc­Carthy nou weer ’n nuwe­ aanbod gemaak. Hy is so R800 000 ’n maand aangebied om hom na Tshwane te lok en Kaitano Tembo te vervang. CTC het reeds die MTN8-trofee verower en is nog goed op koers in die Nedbank Cup. Die Citizens pak Highlands Park volgende in die Cup se ronde van 16 spanne. Comitis sê McCarthy is ’n realis wat die “nature­ of the beast” verstaan. Hy sê hy het ook waardevolle lesse geleer toe sy vorige­ afrigter Eric Tinkler hom ’n pit gedruk het deur te skuif na Super­Sport. “Soms gebeur dinge in sokker wat ’n mens gedink het nooit sal gebeur nie,” verduidelik Comitis. “Of dit nou ’n speler of ’n afrigter is, dis soms onmoontlik om die versoeking van geld te weerstaan en ’n aanloklike aanbod van die hand te wys. “Maar geld is nie ’n faktor wat Benni ’n chal­lenge laat aanvaar nie. Hy behoort in Europa­ af te rig, nie hier nie. Poach “Vir Benni gaan dit daaroor om sukses te behaal en hoe hy sy span selfs hoër kan lig. “So, ek is nie juis bekommerd dat hulle hom sal poach nie. “Wie weet, dalk word Benni nog ’n mede-aandeelhouer in die klub. “Ek moet sê, dit sal baie teleurstellend wees vir die klub, die stad en die fans as Benni die aanbod aanvaar.”