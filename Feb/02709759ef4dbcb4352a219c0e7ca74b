DIE sielkundige oorlog­voering tussen Jarrell “Big Baby” Miller en Anthony Joshua het nou in alle erns begin. Dié twee swaargewigboksers pak mekaar op 1 Junie in Madison Square Garden om Joshua se IBF-, IBO-, WBA- asook WBO-titel. Miller het aan The Telegraph gesê Joshua is ’n “geldvraat en ’n regte spoilt brat”. Hy sê die Brit gaan wreed ontnugter word. Albei boksers is nog onoorwonne. Joshua het 22 gevegte agter die blad en Miller 24, waarvan hy in een gelykop geboks het. Werk Miller sê alles het tot dusver in Joshua se skoot geval. “Ek, daarenteen, moes werk vir alles wat ek bereik het. “Ja, ek gaan hom seermaak. Dis die Big Baby teen G-string Joshua. “Ek weet ook Joshua onderskat my, want ek was nie sy eerste keuse as teenstander nie,” het die groot Amerikaner verder gesê. Miller sê Joshua is geldgierig. “Dis al waaroor dit vir hom gaan,” sê hy.