AS JY ’n vinnige uiltjie wil knip om reg te wees vir die res van die middag op kantoor, is dié desk net die ding vir jou. Hy staan bekend as die 1.6 S.M. of Life Desk, berig housebeautiful.com. Die Griekse ontwerper Athanasia Leivaditou van die NL Studio het die idee gekry terwyl sy geswot en gewerk het in ’n piepklein woonstelletjie in New York. Dis van geverfde hout, metaal en leer gemaak – stylvol vir die huis of kantoor.