CARDI B se dogtertjie sal nie duur namelekkers dra nie, want sy is bang kleine Kulture skyt die klere vol. Die “Money”-rapper het aan Entertainment Tonight verduidelik waarom haar en haar man, Offset, se bloedjie nie pal in ontwerpersklere getooi is nie. “Wil jy iets snaaks weet? Jy koop so baie klere vir babas en couture-goeters en die duur ontwerpersklere, maar sodra jy dit vir hulle aantrek, dan kwyl en gooi hulle daarop op en skyt dit dalk vol. “So, dis maar beter as sy in ’n outfit van Target is – Target-onesies of so iets. “In my gunsteling-kiekies van haar is sy in nagklere.” Fokus Cardi (26) het ook gepraat oor haar en haar 27-jarige joller-man, wat dinge tussen hulle probeer uitwerk. Die nuwe mammie verduidelik: “Ons vat dinge stadig. Ons het nou ’n baba. Dít is ons eintlike fokus. “Ek hang saam met hom uit. Ek praat elke dag met hom. Dis net om dinge tussen ons perfek te maak. “Jy weet, om saam uit te hang, beteken nie noodwendig julle is perfek nie. Dit vat tyd. “En dit is ’n hu­welik dié en daar is ’n kind en ’n familie by betrokke.”