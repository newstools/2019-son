DRIE mense is Donderdag beseer in ’n viervoertuig-botsing op Frans Conradieweg, Parow. Die nooddienste het 14:20 op die toneel aangekom waar die voertuie gesaai gelê het. Inwoners het die beseerdes toe reeds uit die voertuie gehelp. Russel Meiring, ER24-woordvoerder, sê ’n man (54) was in ’n kritieke toestand, ’n seun (7) is ernstig beseer en ’n ander man het ligter beserings opgedoen. Die paramedics het die beseerde mense behandel en life support-ingrypings aan die 54-jarige man verskaf. Daarna het ER24 en Metro Services die beseerdes na nabygeleë hospitale vervoer. Plaaslike owerhede het op die scene ondersoek ingestel.