DIE Bulls se bestuurder van hul hoë prestasiesentrum, Xander Janse van Rensburg, het skielik vandag bedank. Die unie het sy bedanking in ‘n verklaring bevestig. Janse van Rensburg is sedert 2010 deel van die Bulls. Hy was verantwoordelik vir die kontraktering van spelers. Janse van Rensburg is die rede dat baie talentvolle jongspelers van ander provinsies in die ligblou van die Bulls uitgedraf het. Hy sien nou uit daarna om sy loopbaan te herevalueer terwyl hy kosbare tyd met sy familie deurbring. “Ek wil die Blou Bulle Maatskappy en die Blou Bulle Rugby-unie bedank vir die geleenthede. Dankie vir die hulp, ondersteuning en geleentheid om deel te kon wees van so ‘n spesiale handelsmerk,” se Janse van Rensburg. Alfonso Meyer, uitvoerende hoof van die Blou Bulle Maatskappy, het Janse van Rensburg sterkte toegewens met die volgende fase in sy lewe.