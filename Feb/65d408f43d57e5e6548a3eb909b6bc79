DIE optimisme en verwagtinge in die Ferrari-kamp voor die 2019-seisoen is omtrent tasbaar. ’n Mens hoef ook nie verder as Ferrari se nuwe baas, Mattia Binotto, te kyk nie om te sien dié Italiaanse motorvervaardiger is hierdie seisoen op ’n missie. Ferrari is steeds op soek na sy eerste Formula 1-titel sedert 2008. Die vervaardiger speel die afgelope dekade al tweede viool vir spanne soos Mercedes en Red Bull wat F1-sukses betref. Binotto hou vol dit alles kan vanjaar verander noudat Ferrari sy motor vir die nuwe seisoen bekend gestel het. “Dis beslis ’n evolusie van 2018 se kar,” het Binotto uitgewys. “Laas seisoen se kar was great, maar dit was baseline, weet jy. “Ons het probeer om dit te verbeter, aggressiewer te wees en om beter aan te pas by ons aëro-regulasies. Dít is vir ons ’n game changer vir volgende seisoen. “Dis g’n revolusie nie. Ons vat dit stap vir stap en ons sal uit die verlede probeer leer om al die haakplekke uit te stryk. “Ons wil gereed wees vir die 2019-seisoen. Ons kan nie wag nie.” – BBC