DIE Stad Kaapstad het ’n beloning van R50 000 uitgeloof nadat twee metro cops geskiet is. JP Smith, die mayco-lid vir veiligheid en sekuriteit, sê die metropolisie is net ná 02:00 na die N2 naby die Borcherd’s Quarry-afdraai uitgeroep nadat kamera-operateurs klippe op die pad detect het. “ ’n Motoris het intussen oor die klippe gery en langs die pad gestop om ’n gebarste tyre te vervang. “Terwyl hy besig was, het ’n ander voertuig daar gestop en een van die passasiers het die motoris geskiet,” sê hy. Gevlug Toe die twee cops daar opdaag, is daar op hulle geskiet en albei is gewond. “Die skieter het gevlug met ’n vuurwapen wat aan een van die beamptes behoort, sowel as ’n radio en ’n paar persoonlike items. Albei beamptes is in die hospitaal en ons wens hulle alle sterkte toe.” Smith was nog nie seker ook die toestand van die motoris wat geskiet is nie. Mense met inligting kan die polisie bel of die Stad Kaapstad se noodkommunikasiesentrum by 021 480 7700 vanaf ’n selfoon of 107  van ’n landlyn af.