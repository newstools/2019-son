DIE ANC in die Noord-Kaap sê hy’s geskok oor bewerings van kinderverkragting teen een van hulle raadslede. Die raadslid van die Sol Plaatje-raad in Kimberley verskyn vandag in die hof. Hy was Dinsdag gearresteer omdat hy glo ‘n 14-jarige verstandelik gestremde meisie verkrag het. Hy word ook deur verdere klagte van ontvoering en poging tot verkragting in die gesig gestaar. Naledi Gaosekwe, die ANC-woordvoerder in die Noord-Kaap, het die polisie geloof vir hul flink optrede. “Ons gaan met die uitvoerende streekskomitee vergader om die weg vorentoe te spreek,” het sy gesê. - EWN 