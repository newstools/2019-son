’N INTERNSKAP is geskep vir blinde en swaksiende mense – en dít deur maatskaplike ontwikkeling. Albert Fritz, Wes-Kaapse minister van maatskaplike ontwikkeling (DSD), het die Cape Town Society for the Blind (CTSB) in Soutrivier besoek. Dis die CTSB se 90ste verjaardag en hy het belowe om 10 internskap-geleenthede te skep. Dit sal verskaf word deur die Cape Youth Work Pro­gramme, wie se doel dit is om jong en weerlose mense skills te leer. Die internskap duur vier maande. Tans is daar sowat 100 mense besig om die internskap in Mitchells Plain en die omliggende gemeenskappe te voltooi. Die CTSB gaan nou ook blinde en swaksiende mense opleiding gee. Van die opleiding sluit in IT-werk, weefwerk, metaal- en houtwerk, braille, oriëntasie, kookkuns, leierskap en persoonlike ontwikkeling en besigheidsbestuur­.­ Fritz sê hy is beïndruk deur die werk wat die CTSB aan die mense gee. “Die DSD kan nie die werk alleen doen nie en het ven­note nodig,” verduidelik hy.