LIEFDESKOS is altyd ’n wenner. Jy kan jou liefie op Valentynsdag met hierdie heerlike karringmelk-wafels van goeiehuishouding.co.za verras. Die resep is eenvoudig en sal jou nie baie tjieng kos nie. Bestanddele Beslag 500 mF (280 g) koekmeel 15 mF bakpoeier 3 mF sout 10 mF suiker 2 ekstragroot eiers 250 mF karringmelk 90 g botter of margarien, gesmelt Bolaag 60 g botter of margarien 60 ml (50 g) ligte bruinsuiker 5 mF gerasperde lemoenskil 80 mF vars lemoensap Vrugte van jou keuse, gesny 2 mF fyn kaneel (opsioneel) Metode 1. Sif die meel, bakpoeier en sout saam. Voeg die suiker by. 2. Klits die eiers, karringmelk en gesmelte botter of margarien saam. Voeg by die droë bestanddele en klop totdat die beslag glad, dik en sonder klonte is. Laat die beslag sowat 30 minute staan. 3. Verhit ’n wafelpan, bespuit goed met kossproei en giet die beslag oor die plate totdat die basis bedek is. Laat dit effens set voordat jy die deksel toemaak. Bak vir ’n paar minute tot gaar en goudbruin. 4. Bolaag: Smelt die botter of margarien in ’n swaarboompan. Voeg die suiker by en roer totdat dit gesmelt het. Voeg die lemoenskil en -sap en vrugte by en kook sowat drie minute. Sprinkel die kaneel oor die vrugte as jy dit so verkies en sit saam met die wafels voor.