DIE liefde is blind – en sulke blindes wat langs die see sit en vry, is mos lekker soft targets vir rowers en verkragters. Soos wolwe in die nag het hulle toegeslaan en die couples beroof. Die mans is in die boot gelaai en die vroue is geforce om hulle orale seks te gee. Daarna is die vroue ook verkrag. Die staat sê Mondré Fakier, Brandon-Lee Horn, Faizel Samuels, Francious Engelbrecht en Edward Theron is die lustige wolwe wat drie maande lank ’n skrikbewind op die strande van Macassar, Strand, Gordonsbaai en Muizenberg gevoer het. Die vyftal staan in die Kaapse hooggeregshof tereg vir 45 klagte wat insluit roof met verswarende omstandighede, verkragting en ontvoering. Die staat voer aan die jongens het van 3 Augustus 2016 tot 8 Oktober 2016 altesaam ses couples, een groepie vriende en ’n man so bygekom. In twee van die voorvalle is die vroue nie verkrag nie. Een van die vroue het gister getuig oor die aand van 4 Oktober 2016. Sy sê twee jongens het hulle in Gordonsbaai aangeval. Sy en haar man (toe nog haar kêrel) het in sy BMW gesit. Die jongens was met guns gewapen. “Die een het ’n baby­face gehad. Hy was die ordent­like een. Die een wat later die kar bestuur het, was onbeskof.” Gesoek Sy sê nadat hulle haar man in die boot van die kar gestop het, is sy op die vloer by die voorste sitplek ingeforce. Sy moes haar kop op die seat hou. “Hulle het gesoek vir goed en het op my walkie talkie (cheap foontjie) afgekom. Die driver het gesê ek het ’n k*k foon en hy wil dit nie hê nie.” Die vrou sê toe die jongens met hulle wegry, het daar ’n wit Golf gestaan. Daar het mense buite om die kar gestaan. Hulle het in die rigting van die Strand gery toe die drywer ’n phone call kry. Die drywer het toe vir die persoon aan die ander kant gesê: “Pela, my broe, ek het getjaila.” Die kar het toe skielik sonder petrol gaan staan. Sy sê die jongens het die kar verlaat en weggestap. “Ek het die boot vir my man oopgemaak. Hy het die petrolpompie in die ry vanuit die boot uitgetrek. “Hulle (die aanvallers) het gedink die petrol is op. Getuienis “My man het weer die pomp ingedruk en die kar het gestart. Ons het weggery en later ’n saak gaan maak.” Die man se getuienis sal na verwagting volgende maand gehoor word wanneer die saak hervat word.