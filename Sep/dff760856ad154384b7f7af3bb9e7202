’N VOORMALIGE grootkop by Bosasa, Angelo Agrizzi, het die naweek teruggekap ná berigte dat familie van Gavin Watson beweer hy was betrokke by die sakeman se dood. Watson was op 26 Augustus naby die Internasionale Lughawe O.R. Tambo in ’n motorongeluk. Hy is op die toneel dood verklaar. In latere berigte is gesuggest hy was dood voordat sy company car ’n pilaar getref het. Daar is nog geen amptelike bewyse of verklarings uitgereik dat Watson vermoor is nie. Woensdag het die Sowetan berig Jared Watson het gesê Agrizzi is die enigste mens wat by sy oom se dood sou baat vind. Reputasie Agrizzi se lawyers het aan Sowetan geskryf en geëis dat die storie teruggetrek word en dat hulle jammer sê. Hy dink die koerant beeld hom valslik as ’n moordenaar uit en kla dit het sy reputasie skade berokken. In die brief sê Agrizzi se lawyers hulle kliënt hou vol hy was glad nie betrokke by Gavin se dood nie. Gavin se foon was ook weer ter sprake. Dis nie op die ongelukstoneel gevind nie. In die artikel beweer Jared weer sy oom se selfoon is na Germiston en Bryanston getrack. Opgespoor Agrizzi en sy broer het ’n besigheid in Germiston. Die foon is verder getrack op Bryanston Drive op pad na Agrizzi se huis in Fourways. Daarna kon dit nie weer opgespoor word nie. Sowetan se redakteur, S’thembiso Msomi, het bevestig hulle het die brief gekry. Hy het gesê hulle sal werk maak daarvan. – News24