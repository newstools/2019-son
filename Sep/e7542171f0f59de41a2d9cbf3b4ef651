DIE kragreus Eskom kan nie waarborg dat die land nie dié somer load shedding gaan kry nie. Eskom het die media op Woensdag by hul Megawatt Park-hoofkantore in Johannesburg toegespreek. Jabu Mabuza, voorsitter en interim uitvoerende hoof, sê die kragverskaffer het 'n suksesvolle winter gehad, maar kan nie dieselfde waarborg vir die somer nie. "Dit is gedurende winter dat sommige van ons kliënte hul eie beplande onderbrekings vat," sê Mabuza. Die laaste loadshedding was meer as 160 dae gelede. Dit het egter niks aan Eskom se skuldlas gedoen nie. Die kragverskaffer se skuld beloop nou R450 miljard. - JacarandaFM