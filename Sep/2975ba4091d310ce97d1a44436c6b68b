DIE Kaapse en Suid-Afrikaanse ligswaargewigbokskampioen Nicholas Radley kom op 30 November voor sy grootste toets nóg te staan. Hy pak dan die SA supermiddelgewigkampioen Rowan Campbell in ’n tussengewiggeveg oor 10 rondes by Emperors Pa­lace. Die Golden Gloves-grootbaas, Rodney Berman, sê op sy webblad hy het “twee fantastiese gevegte beklink”. Campbell en Radley is albei onoorwonne. Radley het al 11 gevegte agter die rug met sewe uitklophoue, terwyl Campbell ag van sy nege teenstanders uitgeslaan het. Dit kan ’n geveg wees wat fans van begin tot einde op die punte van hulle stoele kan hou. Radley sê op sy Facebook-blad: “Uiteindelik kry ek my groot deurbraak. Dankie, Golden Gloves. Julle sal nie teleurgesteld wees nie. Sement “Die fight gaan ’n cracker wees. Champ teen champ. “Dis tyd om my naam in die boeke te sement en daai groot paydays te kry waarna ek al so lank hunker. “Dié geveg is vir my twee pragtige kinders.”