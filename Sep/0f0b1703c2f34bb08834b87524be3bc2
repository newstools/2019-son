DIE rebelse prins Harry het sy vrou, Meghan, se nie-koninklike maniertjies aangeleer. Sowat ’n jaar gelede het Meghan die Britte amper ’n hartaanval laat kry toe sy self haar motordeur toegemaak het toe sy uit die kar geklim het. Dit is mos ongehoord in die koninklike kringe. G’n koninklike kan op sy eie asemhaal nie, wat nóg van ’n kardeur self toemaak?! Die gesig van die arme hertogin van Sussex is toe lelik afgewas terwyl die res van die wêreld gedink het dit was ’n baie brawe move van daardie Ameri­kaner. Haar hubby het ook gedink dis ’n oulike gesture van haar, want ek sien op E! die hertog van Sussex het dié week dieselfde gedoen. Prins Harry het dit ook gewaag om sy eie deur toe te maak en ek dink die Britte gryp al weer na die asynlappie, want hoe durf prins Harry! Ek kan amper nie wag vir hierdie tweetjies om nog meer koninklike tradisies te breek nie.