DIE komediant Kevin Hart is met ernstige rugbeserings in die hospitaal opgeneem nadat hy vroeg Maandagoggend in 'n ongeluk was Hart (40) was 'n passasier in 'n 1970 Plymouth Barracuda toe die bestuurder van die motor, Jared Black (28) beheer verloor en teen 'n wal vasgery het. Hart, Black, wat ook ernstige beserings opgedoen het, is hospitaal toe geneem. 'n Derde persoon wat in die motor was het geen beserings opgedoen nie. Verskeie van Hart se Hollywood-kollegas het intussen hul ondersteuning op sosiale media gewys. Dwayne Johnson, wat later vanjaar saam hom in die Jumanji-opvolgfliek verskyn, het 'n foto van hom en Hart op Instagram gedeel met die woorde: "Stop messing with my emotions brother. We have a lot more laughing to do together. Love you man. Stay strong.‚Äù Hart en Johnson het ook in 2016 saam in Central Intelligence verskyn en die 2016 MTV Movie Awards saam aangebied. - Entertainment Weekly