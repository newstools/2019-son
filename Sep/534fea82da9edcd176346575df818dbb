EEN persoon is dood en sewe beseer in ’n ongeluk op die N2 net voor die Jan Smuts­laan off-ramp in Athlone. Vier voertuie was betrokke. Die sewe mense se beserings het van matig tot ernstig gewissel. Volgens Ineke van Huyssteen van ER24 het die ongeluk omstreeks 04:30 plaas­gevind. Toe ER24-personeel opdaag, was ander paramedics reeds op die toneel. Een persoon is op die toneel dood verklaar. – ER24