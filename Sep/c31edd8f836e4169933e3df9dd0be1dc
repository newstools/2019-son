EK HET so twee jaar gelede gewonder wat van Brad Pitt geword het. Hy was mos meer in die nuus vir skei en drama met sy kids as enige iets anders. Benewens sy nasty divorce van Angie was daar gerugte van ’n lekker gesuip. En toe is hy terug as die super cool, bad ass stuntman in Quentin Tarantino se Once Upon a Time in Hollywood. Jy weet jy is in die tjol as Tarantino jou moet loop uitkrap, nuh? Anyway, toe bring hy weer ’n kragtoer met die movie Ad Astra, wat nou by ons begin draai het. Die naam van die movie kom van die Latynse frase per aspera ad astra, wat vertaal kan word as “deur moeilike tye na die sterre”. Nou waaroor gaan hierdie fliek? Dié fantasy/sci-fi-nommer speel af in die toekoms. Die ruimtevaarder Roy McBride (Pitt) gaan op ’n sending deur die sonnestelsel om uit te vind wat met sy pa gebeur het. Dié het 30 jaar gelede op ’n mislukte ekspedisie gegaan en net nooit weer teruggekeer nie. Maar die eksperiment wat hy gedoen het, het ’n kettingreaksie begin wat tot die vernietiging van die hele planeet kan lei. McBride is die enigste ruimtevaarder wat van Mars af ’n boodskap via laser aan die mal scientist kan stuur. McBride is ’n gesoute space­ invader wat nie ’n bang haar op sy kop het nie. Dink 2001: A Space Odyssey, maar met heavy daddy issues en ’n paar tabs acid. Hierdie fliek is ’n wilde mind-bending trip, so, dit gaan nie vir almal wees nie. Die pas van die movie is ook vrek stadig. Maar Pitt? Ek het maar nog altyd gedink hy is net ’n one-trick pony – beeldskoon met ’n pout en dis al. Maar hier op sy ou(er)dag en sonder al die bagasie van Angie begin ek dink jy kán dalk nog ’n ou hond nuwe truuks leer.