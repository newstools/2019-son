HIERDIE eenvoudige resep vir oondgebakte vis kom van Daline Geere van Vryburg in die Kalahari. Dit lewer ses porsies. Bestanddele: 400 g stokvis (hake) Ina Paarman se visspeserye peper 1 ui, gekap 125 g sampioene, gesny olie, vir braai 2 snye dagoud brood, gekrummel 250 ml room 50 ml droë witwyn (ekstra lig) 15 ml gekapte vars pietersielie Metode: 1. Voorverhit die oond tot 180 ºC. 2. Geur die vis en plaas in ’n gesmeerde, oondvaste bak. 3. Braai die ui en sampioene in ’n bietjie olie en skep oor die vis. 4. Strooi die broodkrummels egalig oor die vis. 5. Meng die room en wyn en giet oor die vis. Bedek die bak met aluminiumfoelie en bak 20 minute. 6. Haal die foelie af en bak tot bruin. 7. Strooi die pietersielie oor en sit warm voor saam met kapokaartappels en slaai.