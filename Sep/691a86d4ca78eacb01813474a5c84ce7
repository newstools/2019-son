DIE onlangse skandes met Bafana Bafana is nou ’n jammerte vir sy nuwe afrigter, Molefi Ntseki. Ntseki, wat Stuart Baxter in die Bafana hot seat opvolg, sal nou moet wag tot wie weet wanneer om sy debuut te maak. Dis omdat bitter min lande in die toekoms ’n friendly met Suid-Afrika sal wil speel. Dis uiters duidelik nadat eers Zambië en toe Madagaskar hulle friendlies teen Suid-Afrika gekanselleer het weens die voortslepende xenofobiese aanvalle in die land. Ntseki kon sekerlik nie geglo het wat voor hom afspeel nie. Daar kan net gehoop word Ntseki hoef nie dié gebeure as bagasie saam met hom te dra nie.