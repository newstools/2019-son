'N BABA van net 'n paar dae oud is wonderbaarlik nog aan die lewe nadat hy in 'n pittoilet in Thembalethu, George gevind is. Die kleintjie herstel tans in die hospitaal. Kapt. Malcolm Poje, 'n polisiewoordvoerder, sê beamptes en paramedici het na die toneel gehaas toe die baba gevind is. Met verdere ondersoek het die polisie uitgevind wie die ma is. "Met die tyd wat die ontdekking gemaak was, het die seuntjie reeds van erge trauma en hipotermie gely. Hy was na die naaste hospitaal se nooddienste in George geneem," sê Poje. "Beamptes het ook geskeurde stukke papier gevind wat lyk of dit 'n geboortesertifikaat kan wees. Dit het hulle gelei na die ma se huis wat in dieselfde area was. Lede van die gemeenskap het haar reeds vasgetrek met die polisie se aankoms by die huis. " Die ma word deur klagtes van poging tot moord en kinderverwaarlosing in die gesig gestaar. - EWN