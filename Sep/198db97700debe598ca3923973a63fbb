NOG ’n meisietjie is na bewering in Athlone deur ’n ou toppie van 50 jaar seksueel gemolesteer. Die man het die driejarige meisietjie na bewering oorreed om sy penis te betas terwyl haar ma in die kamer besig was. Die beweerde misdryf is Sondag gepleeg. Die ma het dit die volgende dag by die polisie aangemeld. Dis nadat die kind haar ma vertel het wat die man haar gevra het om te doen. Die cops het bevestig ’n saak van seksuele aanranding word ondersoek. Die verdagte is sedertdien in hegtenis geneem. Intussen is die gemeenskap van Mitchells Plain steeds omgekrap oor ’n verkragtingsaak wat daar teruggetrek is. Die saak teen ’n 57-jarige oom is laas Dinsdag in die landdroshof in Mitchells Plain tydelik teruggetrek. Volgens Eric Ntabazalila, woordvoerder van die Nasionale Vervolgingsgesag (NVG), is dit omdat die staat nog wag op die uitslae van DNS-toetse. Die slagoffer is ’n jaar oue baba. Die saak van ’n baba (8 maande) wat na bewering twee maande terug in Bonteheuwel seksueel gemolesteer is, hang ook nog. Dis ook omdat die cops wag op die uitslae van DNS-toetse. ’n Jong meisie wat die baba opgepas het, het na bewering haar vinger in die kind se vagina opgedruk. Haar kimbie was vol bloed toe die ouma dit omruil.