THANDIE Newton sê haar loopbaan het 'n knou gekry omdat sy nie met Hollywood-grootkoppe wou slaap nie. Newton (46) sê sy het vroeg in haar loopbaan al besluit om nie met vervaardigers te slaap nie en meen dié besluit het beteken dat sy nie vir sekere rolle oorweeg is nie. Die ster van movies soos For Colored Girls en Good Deeds het voorheen gesê sy is in haar tienerjare seksueel aangerand deur 'n casting director. Sy het onlangs gesê sy het dit moeilik gevind om daaroor te kom omdat sy vir 'n baie lang tyd waardeloos en skaam gevoel het. Newton sê aan die satellietradiostasie SiriusXM: "Tot onlangs het ek nie besef dit het 'n impak op my loopbaan gehad nie. Ek weet van 'n aantal mense wat nie aangestel is nie omdat hulle nie wou ingee nie. "As 'n akteur is jy nie net available om aan 'n movie te werk nie, maar ook potensieel beskikbaar vir wat? Om 'n verhouding mee te hê? Om aan gevat te word? "Ek het uitgepraat oor hoe dit nie met my gaan werk nie en dit het my opsies verminder." - Bang Showbiz