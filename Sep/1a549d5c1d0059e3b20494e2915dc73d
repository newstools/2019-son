PEP Guardiola, afrigter van Manchester City, het Ilkay Gündogan uitgesonder as ’n speler wat te min krediet kry. Guardiola sê dié Duitser is een van die sleutelredes waarom City laas seisoen se Premierliga-titel onder Liverpool se neus weggeraap het. En terwyl die meeste fans spelers soos Kevin de Bruyne, David­ Silva, Bernardo Silva en Fernandinho bewonder­, blaas City se faithful maar warm en koud vir die voormalige Borussia Dortmund-speler. Op ’n vraag of Gündogan genoeg lof kry, het Guardiola gesê: “Beslis nie, maar hy kry dit by almal van ons, nie net van my nie. “Hy’s ’n ongelooflike speler. Hy’s bewus hoe goed hy moet vertoon omdat daar ander is wat wag om sy posisie te vat.” City verwelkom Watford môre in die Etihad-stadion en hy kan nie meer bekostig om punte weg te smyt nie. Fokus Ná vyf wedstryde is hulle klaar 5 ligapunte agter die voorloper, Liverpool. Volgens Guardiola is hulle fokus op Watford en nie die Merseysiders nie. “Jy kan geen span in dié liga onderskat nie,” maan Guar­diola. “Laas week se uitslag is ’n bewys daarvan.