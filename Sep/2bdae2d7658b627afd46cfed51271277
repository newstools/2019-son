HY HET ’n 12-jarige seun in sy shack ingetrek en hom verkrag. Nou gaan die 28-jarige Yandisa Jonas die volgende 19 jaar boet vir sy gru-daad. Jonas is Donderdag in die streekshof in Butterworth gevonnis. Kapt. Jackson Manatha, ’n polisiewoordvoerder, sê die aanval het in November 2017 in die informele nedersetting Eziteneni naby die Bika-lokasie in Butterworth gebeur. Lt.genl. Liziwe Ntshinga, provinsiale polisiekommissaris, verwelkom die vonnis wat Jonas opgelê is. Ntshinga doen ook ’n beroep op kinders, ongeag hulle geslag, asook vroue, om na vore te kom wanneer voorvalle van abuse plaasvind­.