GRANDWEST ondersteun geletterdheidsprogramme vir kinders in Kaapstad. GrandWest se maatskaplike ontwikkelingspan het R84 000 aan die projek Physical Literacy for Children (PLC) geskenk. Dié programme sal fisieke geletterdheidsopvoeding bied aan minderbevoorregte kinders op voorskoolse en laerskoolvlak, asook dié met special needs. Met PLC, aangebied deur The Kids Gym, word die kinders se lewens verryk deur liggaamsoefeninge. Die projek is die afgelope 18 maande aan die gang en dit het ’n positiewe impak op die kinders. Die kinders is van die Molenbeek Special Needs School in Maitland, Astra School for Physically Disabled in Montana en Perpetua House Special Needs School in Monte Vista. Die projek word weekliks by The Kids Gym aangebied. Genevieve Smith, volhoubaarheidsbestuurder van GrandWest, sê: “Fisieke geletterdheid is ’n belangrike pilaar van elke kind se opvoeding en dit word soms afgeskeep. “Dit kan ’n groot uitwerking hê op ’n kind se vermoë om te leer.” GrandWest het pakkies skryfbehoeftes geskenk aan die kinders wat aan die PLC-projekte deelgeneem het. Smith sê: “Ons is verheug daaroor dat ons tot dié uitstekende program kan bydra.”