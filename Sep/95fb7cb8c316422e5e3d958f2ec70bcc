’N VOORMALIGE rekenmeester by die Aurora-rehabilitasiehospitaal in die Baai het in die Baaise handelshof verskyn op 90 klagte van diefstal. Meer as R1 miljoen is ter sprake. Luidens die klagstaat het die 44-jarige Johannes Gieselbach die geld tussen 2016 en vanjaar gesteel. Vervang Die staat voer aan Gieselbach het krediteure en verskaffers se bankbesonderhede met sy eie bankrekeningnommer vervang nadat betalings aan dié derde partye goedgekeur is. Op dié manier is daar na bewering meer as R1,2 miljoen in Gieselbach se bank­rekening oorbetaal. Gieselbach is uit op borgtog. Hy moet op 15 Oktober weer in die hof verskyn.