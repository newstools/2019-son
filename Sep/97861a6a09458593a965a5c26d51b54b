DIE streekhof in Mount Frere het ’n Oos-Kaapse man tot 12 jaar tronkstraf gevonnis op aanklag van ontvoering en roof. Vir die klag van ontvoering gaan die 33-jarige Andile Diko drie jaar agter tralies sit. Dan het hy nog 12 jaar tronkstraf gekry vir die klag van roof. Die vonnisse sal saam uitgedien word. Dit volg nadat Diko 12:00 op 9 Julie 2016 die paadjie geblok het wat die victim gebruik het om dorp toe te loop. Kapt. Raphael Motloung, polisiewoordvoerder, sê Diko het die victim aangesê om ’n ander pad dorp toe te loop. “Hy het ’n mes uitgehaal en haar van R100 beroof. Daarna het hy haar na ’n ongebruikte hut getrek waar hy haar gewurg en haar broek uitgetrek het.” Die victim het in dié stadium losgeruk en uit sy kloue ontsnap.