DIE Gautengse hooggeregshof in Johannesburg het Brian Shivambu, broer van die EFF se Floyd Shivambu, beveel om R1,78 miljoen aan die likwidateurs van die VBS Mutual Bank te betaal. Die weekblad Mail & Guar­d­ian berig die hofbevel hou verband met ’n aansoek deur Anoosh Rooplal, likwidateur van die ontbinde bank. Dis deel van ’n poging om R2,7 miljoen van ’n R4 miljoen-lening laat in 2017 aan Brian se firma, Sgameka Projects, terug te kry. News24 het voorheen berig Brian het R16 miljoen in totaal van VBS Mutual Bank ontvang. Rooplal het luidens berigte gesê Sgameka het die leningsooreenkoms verbreek deur nie sy paaiemente te betaal nie.