'N MAN en 'n vrou, albei in hul dertigs, is beseer nadat hul motor en 'n scooter in Kraaifontein in 'n ongeluk was. Die voorval het in Darwin-straat gebeur. Russel Meiring, 'n woordvoerder van ER24, sê toe paramedics op die toneel kom het die twee passasiers van die motor langs die pad gelê. Die vrou het erntige beserings aan haar been opgedoen terwyl die man met ligte beserings weggekom het. Die twee is na die Mediclinic geneem vir verdere behandeling. - ER24