GENOEG geld is die afgelope week ingesamel om 'n privaatspeurder te huur om die moord op Jesse Hess en haar oupa, Chris Lategan, te ondersoek. Die twee is einde Augustus in hul woonstel in Parow vermoor. Nog geen arrestasies is in die saak gemaak nie. Dit het tot crowdfunding gelei, om 'n privaatspeurder te kry om die saak te ondersoek. 'n Privaatspeurder se dienste is egter sowat R50,000, wat die teiken van die veldtog geword het. Teen Woensdagoggend is meer as R53,000 ingesamel. Kate Steyn, wie die veldtog begin het, meen die vininge arrestasie van Uyinene Mrwetyana, vermoorde student van die Universiteit van Kaapstad, se moordenaar het haar inspireer vir die veldtog. Steyn noem: "Die ander geld wat ingesamel is sal aan Rape Crisis geskenk word. "Ons weet die polisie is besig met die ondersoek, en weet ook hulle het hul hande vol. "Die familie het closure nodig en dit gaan oor wat ons as landsburgers kan doen om hulle te help en om te sorg dat die moordenaars gevang en gestraf word." EWN berig dat Steyn noem die publiek se reaksie het al haar verwagtinge oorskry.