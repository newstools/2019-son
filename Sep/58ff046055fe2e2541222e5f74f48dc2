DANIEL Tailliferre Hauman  “DTH” van der Merwe gaan vanjaar in sy vierde Rugby World Cup speel. Die 28-jarige vleuel, wat in Suid-Afrika gebore is, is in Kanada se groep van 31 spelers vir die toernooi in Japan ingesluit. Die 33-jarige boorling van Worcester speel deesdae sy rugby vir die Glasgow Warriors in Skotland. Hy het Kanada reeds sedert 2006 in 56 toetse verteenwoordig. Tyler Ardron, die losvoorspeler van die Superrugby-span die Chiefs, gaan Kanada by die rugbyskouspel aanvoer. Ardron lei die span vir die tweede keer nadat hy met beserings op die toernooi in Engeland gesukkel het. Kanada se groep spelers bestaan uit ’n mengsel van veterane en talentvolle opkomende spelers. Die meeste van hulle speel in die Major League­ Rugby, Noord-Amerika se professionele kompetisie. Volgens Kingsley Jones, Kanada se coach, was dit moeilik om sy span te kies. Hy het die span gekies met die oog op die World Cup in 2023. Posisie Jones sê: “Dit is altyd ’n uitdaging vir afrigters om die regte mix te kies sodat die span so mededingend moontlik kan wees. “Ons wil ook seker maak ons is in ’n goeie posisie vir 2023. Ons voel ons het dit reggekry.” Kanada, wat 21ste op die wêreldranglys is, gaan in groep B in Japan in aksie wees. Sy eerste game is op 26 September teen Italië voordat hy teen die verdedigende wêreldkampioen, Nieu-Seeland, en Namibië te staan sal kom. Kanada se groep is: VOORSPELERS: Tyler Ardron (k), Kyle Baillie, Justin Blanchet, Hubert Buydens, Luke Campbell, Matt Heaton, Eric Howard, Jake Il­nicki, Cole Keith, Conor Keys, Evan Olmstead, Be­noît Piffero, Andrew Quattrin, Lucas Rumball, Djus­tice Sears-Duru, Mike Sheppard, Matt Tierney. AGTERSPELERS: Nick Blevins, Andrew Coe, Jeff Hassler, Ciaran Hearn, DTH van der Merwe, Ben Le­Sage, Jamie Mackenzie, Phil Mack, Gordon Mc­Rorie, Peter Nelson, Shane O’Leary, Pat Parfrey, Taylor Paris, Conor Trainor.