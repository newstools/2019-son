HULLE het “die ou man” in ’n kombers toegedraai en hom na sy kar try dra, maar omdat hy te swaar was, het hulle hom laat val. So lui die pleitverduideliking van die moordbeskuldigde Mvuzo Jack (25). Jack word saam met sy girlfriend, Khanyiswa Zinco (27), Unathi Mxazi (19) en Khayalethu Lubisi (26) verdink van die moord op Unathi Bless in Augustus 2017. Bless was daai tyd in ’n buite-egtelike verhouding met Zinco. Die vier pleit in die Baaise hooggeregshof onskuldig op klagte van sameswering om te roof met verswarende omstandighede, roof met verswarende omstandig­hede en moord. Jack sê toe Zinco hom op 31 Augustus 2017 gevra het of sy ’n “ou man” na hulle huis mag bring, het hy ingestem. Hy sê toe Zinco die man gaan haal, het hy haar broer, Lubisi, gebel en gesê hy moet oorkom. Volgens Jack het hy aan Lubisi gesê hy moet hulle kom join, want ’n vriend van hom gaan biere bring. Jack sê hy het besluit om nog iemand te bel om hulle te join. Daai persoon, sê hy, is nie in hegtenis geneem nie. Jack sê terwyl Zinco weg was, het hy voorgestel dat hulle in een van die kamers wegkruip. Toe sy vriende wou weet hoekom hulle dit doen, sê hy hy wil ’n vriend surprise en dat hulle moet stilbly. Toe Zinco terugkom, het die man gevra of hy die toilet mag gebruik, vertel Jack. Hy is daarna by ’n kamer in. Jack sê toe hy en sy pelle by die kamer instorm om die man te surprise, het hy halfkaal in die bed gelê. Volgens Jack het die man groot geskrik en gesê hy is jammer, en toe ’n fit gehad, waarna hy skielik stil geraak het. Jack sê die man het nie respond toe hulle hom try wakker maak nie. Hy het toe gepanic en water oor die man se gesig gegooi. Volgens hom het Zinco noodbehandeling op die man toegepas. Jack vertel Lubisi het gesê hulle moet sy ouers bel, maar hulle was te bang om dit te doen, want hulle het nie geweet hoe om die situasie aan hulle te verduidelik nie. Hy sê hulle het gedink die man is dood en het toe besluit om hom uit die huis te verwyder. Zinco, sê hy, is intussen na haar ma toe. Jack sê hulle het aanhou hoop die man word wakker. Hy vertel hulle het sy hande en voete vasgebind oor hulle gedink het hulle sou hom makliker kon dra so. Hulle het hom toe in ’n kombers toegedraai. Jack sê die man was so swaar dat hulle hom op ’n betonvloer laat val het op pad na sy kar. Die man het toe ’n geluid gemaak, vertel Jack. Hy sê hulle het toe uit die huis gehardloop omdat hulle gedink het die man is wakker. Toe dit stil raak, vertel Jack, het hulle teruggekeer en die man in sy kar se boot gelaai. Jack sê hy het Mxazi laat kom omdat nie een van hulle kon bestuur nie. Mxazi, sê hy, het nie geweet van die man in die boot nie. Hy het Mxazi opdrag gegee om te ry tot by Ou Uitenhageweg, vertel Jack. Daar het hulle stilgehou en die man langs die pad gedrop. Jack sê omdat dit pikdonker was, weet hy nie of Mxazi kon sien wat hulle doen nie. Hy sê hulle het geglo die man leef nog. Mxazi sê in sy pleitverduideliking hy gaan nie ontken dat hy na Jack se huis is nadat hy daarheen genooi is nie. Hy sê hy gaan ook nie ontken dat hy die man se motor in opdrag van Jack bestuur het nie.