ASHTON. – Vier mense sterk tans in die Robertson en die Montagu Hospitaal aan ná ’n botsing Maandagoggend in die Kogmanskloofpas. Volgens AO Sylvester Joseph, polisiewoordvoerder, was ’n lorrie op pad na Ashton toe dit teen ’n taxi gebots het. Joseph sê daar word aan die pad gewerk en ’n stop/ry-stelsel is tans in gebruik. Verwarring Volgens Joseph het die taxi met inspekteurs juis die pas gisteroggend vir inspeksies gaan besoek toe die ongeluk gebeur het. ’n Driver, Salmon Douw, sê hy gebruik die pad elke dag. “Partykeer is hier baie verwarring op die pad,” sê Douw. “Dit het al gebeur dat ek op daai spesifieke draai byna teen ’n ander kar gebots het.” Joseph sê ’n saak van roekelose en nalatige bestuur word ondersoek. Almal moet maar versigtig in die pas bestuur.