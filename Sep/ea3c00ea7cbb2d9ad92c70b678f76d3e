DAAR is ’n nuwe voorloper in die Top 9 van die Westelike Provinsie se Promosieliga. Violets gee die pas aan. Hulle het nou vyf van hulle sewe games gewen om dinge hier na die einde se kant toe baie interessant te maak. Maar dié naweek se voorlaaste ronde in die Promosieliga vir ’n Superliga C-plek kan dinge deurmekaar krap. Albions, CPUT, Northerns en Eersterivier is almal ook nog in die wedloop om in 2020 vir die Superliga C te kwalifiseer. Die spanne wat eerste en tweede op die Promosieliga se punteleer eindig, kwalifiseer outomaties vir dié liga. Die spanne wat derde en vierde eindig, sal dan teen mekaar moet uitspeel om te sien wie die derde nuweling in Superliga-rugby sal wees. Dinge word behoorlik warm dié naweek wanneer Rivas en CPUT mekaar pak. Die studente, wat dié jaar se Varsity Shield gewen het, is dalk die gunsteling, maar sal op dié jaar se naelbyt final moet steun om Rivas­ onder te kry. CPUT het die Varsity Shield in Port Elizabeth in die doodsnikke van die stryd teen die NMU Madibaz gewen. Onoorwonne Ricky Petersen (CPUT se coach) en sy span het ook die kans om weer die eerste plek op die log in te neem. Die onoorwonne Albions het self ’n oog op die eerste plek en kan dit inneem deur dié naweek met Noordelikes klaar te speel. Noordelikes is self in die prentjie om die vierde of selfs derde plek los te slaan as hulle Albions kan klop en hulle laaste game teen Hamediehs wen. Blakes het ook nog nie handdoek ingegooi in die hoop vir ’n vierde plek nie. Hulle pak die einste Hamediehs, wat al reeds uit die running is. Blakes sal ook hoop dat ander results in hulle guns tel.