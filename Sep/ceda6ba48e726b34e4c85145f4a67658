DIE provinsiale minister van sport en kultuursake, Anroux Marais, gaan ’n aansoek by die nasionale minister van sport, kuns en kultuur, Nathi Mthethwa, bring om die naam van Zonnebloem amptelik te verander na Distrik Ses. Dié volg op die Distrik Ses Museum se aansoek by die Wes-Kaapse Provinsiale Geografiese Namekomitee op 19 Oktober 2018. Dít was om die Zonnebloem-buurt se naam terug te verander na Distrik Ses, want laasgenoemde is bekender onder die plaaslike gemeenskap. Die komitee het ook verteenwoordigers van die mu­seum gevra om hulle aansoek op 15 Februarie voor te lê. Die museum het die publiek betrek met deur-tot-deur-besoeke oor die verandering en boodskappe op radiostasies. Die komitee het op 14 Junie die groen lig gekry en dit aangestuur aan Marais.