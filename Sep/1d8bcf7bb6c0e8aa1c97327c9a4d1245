’N JAAR nadat die voorsitter van die Passasierspooragentskap van Suid-Afrika (Prasa) belowe het om treinwaens nét vir vroue en kinders op Kaapstad se Metrorail-treine opsy te sit, lyk dit nou asof dié projek laat vaar is, berig GroundUp. Kort ná haar aanstelling as Prasa-voorsitter het Khanyisile Kweyama haar in ’n onderhoud in Junie 2018 verbind om veilige treinwaens slegs vir kids en vroue ’n prioriteit te maak. Nana Zenani, Prasa-woordvoerder, sê egter nou daar is ander issues met Metrorail wat eerste aandag nodig het. Sy wys op die algemene tekort aan bruikbare waens en die gebrek aan sekerheidsmense om die waens te bewaak. Kweyama was nie beskikbaar vir kommentaar nie.