ST. GEORGE’S is een wedstryd weg van ’n terugkeer na die Westelike Provinsie se Superliga A. Die naweek pak ag heavyweights mekaar op City Park in WP se Top-6 semi-finals. Hamlets moet nou verby St. George’s kom terwyl die ander Super B semi tussen Kuila en Bellville bepaal gaan word. Hamlets en Kuila het onderskeidelik eerste en tweede op die punteleer geëindig. Die manne en vroue van Mamre gaan City Park goudgeel verf, maar dit gaan nie ’n maklike wedstryd wees nie. Hamlets het vroeër in die seisoen die wedstryd teen die Lulu Boys gewen, maar dit is in Mamre gespeel. Maar al word die game nou op ’n neutrale venue gespeel, sal Hamlets se spelers en toeskouers nie skaam wees met die gesing en gejuig nie. In die Superliga C se semi­finals het Strand ’n gulde geleentheid om sy kans lewend te hou om terug te keer na die B-afdeling. Strand pak ’n baie talentvolle en fikse Scottsdene. Hands & Heart pak Langa in die ander Super C-halfeindstryd.