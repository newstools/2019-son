TWEE seuns van Durban is gearresteer vir die moord van 'n medeleerder. Volgens die polisie het die seuns, 14 en 15 jaar oud, hul skoolmaat Donderdag in Warwick-laan naby die skool geskiet. Lt. Kol. Thulani Zwane, 'n polisiewoordvoerder, sê die leerder is in die maag geskiet en is Vrydag in die hospitaal dood. Kwazi Mthethwa, woordvoerder van die KwaZulu-Natal onderwysdepartement, sê omdat dit buite die skoolperseel gebeur het, is dit meer 'n saak vir die polisie. Hy het egter die voorval veroordeel. "Ons sien dit as 'n aanval op die toekoms van ons provinsie. Dit is nie net 'n aanval op een leerder nie, maar 'n aanval op die provinsie. As jy 'n leerder doodmaak, maak jy die toekoms dood," sê Mthethwa. Die moord op die leerder kom nadat die amptelike misdaadstatistieke getoon het 736 van die 21 022 moorde tussen April 2018 en Maart 2019 is deur kinders gepleeg. - SowetanLive