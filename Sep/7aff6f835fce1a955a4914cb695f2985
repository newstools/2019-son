PRINS Harry en Meghan Markle vertrek op 23 September na Suid-Afrika. Dit sal hulle eerste ampsbesoek as gesin wees. Die egpaar en klein Archie doen eers in Kaapstad aan en voltooi hulle reis op 2 Oktober in Johannesburg, het Buckingham Paleis Vrydag aangekondig. ’n Paleiswoordvoerder omskryf dié werkbesoek as ’n kans vir die egpaar om die talle charities te ondersteun waarby hulle betrokke is. Gedurende die besoek sal Meghan en Archie in Suid-Afrika agterbly terwyl die hertog ook in Angola, Botswana en Malawi sal aandoen, berig msn.com. “Die hertog van Sussex se liefde vir Afrika is alombekend,” aldus die paleis. “Hy het die vasteland die eerste keer besoek toe hy 13 jaar oud was.”