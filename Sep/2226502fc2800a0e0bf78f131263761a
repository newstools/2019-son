Nicholas Ninow, die sogenaamde Dros-verkragter, is skuldig bevind aan verkragting. Hy het verlede week aan die begin van die verhoor skuldig gepleit op twee aanklagte van verkragting, en 'n aanklag van dwarsboming van die gereg en besit van dwelms in  die hooggeregshof in Pretoria. Die staat het tydens die verhoor 'n klag van ontvoering teruggetrek. Tydens uitspraak het regter Mokhine Mosopa gesê: "Die enigste afleiding wat die hof kan maak is dat die beskuldigde die slagoffer in die speelarea sien speel het, haar na die badkamer sien gaan en haar toe gevolg, waar hy haar uitgetrek en verkrag het." News24 berig Die staat het ses getuies, insluitende die slagoffer, geroep in die verhoor wat vier dae geneem het. Ninow se Legal Aid-verteenwoordiger, Herman Alberts, het die saak afgesluit sonder om enige getuies te roep.