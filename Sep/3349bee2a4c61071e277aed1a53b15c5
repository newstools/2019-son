“HUGO! Bel die polisie... anners is die Bokke Môndag uit!” Só sal die verkeerde helfte van Saterdag se Wêreld­beker-rugbywedstryd tussen onse Bokke en die All Blacks onthou word. Die Bokke het by tye ál die regte moves gemaak. In baie gevalle het pubs en sports bars se kasregisters oorgeloop hier kort nadat Pieter-Steph du Toit die toevallige try vir die Bokke gescore het. Die Bokke se vlam van hoop het toe hoog gebrand en supporters se harte het vurig en trots geklop. Maai ai, ondanks Cheslin Kolbe wat alles ingesit het, was die uitrafel maar net daar. Om alles te kroon, was die game Saterdag op ’n leë beursie hier so kort voor payday vir talle supporters. Hoe kan ’n mens support of ween vir ’n nederlaag so op ’n next-to-nothing-besigheid in jou beursie? Maar die hoop beskaam nie en supporters skop vas. “Die Bokke gaan nog hulle ding doen. Gun hulle net ’n gap...” Só praat die kenners in die pubs oor ’n bier. Daar lê ’n hele ses weke van rugbygenot voor en Son sal beslis weer by die vurige kenners in die pubs inloer.