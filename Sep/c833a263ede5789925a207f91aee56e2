RONALD Lamola, die minister van justisie en korrektiewe dienste, sê die implementering van die doodstraf behoort in die parlement bespreek te word. Dit kom nadat ‘n petisie deur Suid-Afrikaners begin is om die doodstraf terug te bring. Teen Woensdagoggend het meer as 500 000 mense reeds die petisie geteken. Die petisie is begin kort nadat 'n 42-jarige man in die Wynberg-landdroshof verskyn het in verband met die moord en verkragting van die Ikey-student Uyinene Mrwetyana (19). Pres. Cyril Ramaphosa is ook gekritiseer omdat hy so stil oor die kwessie van geslagsgeweld is. Ramaphosa het intussen belowe om met die top cops te praat om die kwessie aan te spreek.     