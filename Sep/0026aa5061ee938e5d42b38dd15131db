DIE hoër bou van die Tuinroetedam se spillway en wal het in Mei begin en sal binne die beplande 10 maande klaar wees. Die beton vir die eerste twee dele van die voetstuk vir die oorloopvoor is reeds gelê. Vir die volgende maand sal lorries gedurig boumateriaal aanry. Die George Plaaslike Munisipaliteit waarsku inwoners om daarop bedag te wees. Die bouery aan ’n hoër damwal vorder ook. Tot 10 000 m³ vulmateriaal is geplaas aan die kant van die dam waar die Nelson Mandela-Universiteit en MTO Forestry bedrywig is. Die kontrakteur sal die klipvullingswal binne twee weke afhandel. Daarna sal die “riprap-laag”, wal-steunpunte en verdigtingskerm onder meer volg.