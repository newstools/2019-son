DIE wenner van die vierde seisoen van die UBA 90 Day Wellness Challenge het ’n hele 30,6 kg verloor! Die verligte wenner is Anstea Meyer (38) van Ravensmead. Die topvyf-deelnemers aan dié kompetisie is oor die naweek in die Big Re­veal in die ouditorium van Corpus Christi in Panorama bekend gemaak. Bekendes in die musiekbedryf soos die bekroonde Amy Jones, Karin Kortjé en Cheswyn Ruiters die fees­telikhede aan die gang gekry. Die deelnemers het ook gepronk in ’n fashion show van plaaslike ontwerpers Nadia Block Couture, Curvaceous Me en Cape Fella. Afgeskud ’n Mens kon sommer sien die deelnemers het geblom in hulle nuwe figures ná al die kilo’s wat hulle afgeskud het. Benewens Anstea het die ander in die topvyf in die noordelike voorstede soos volg afgeskud: 2. Alvira Fortuin (21,7 kg) 3. Verna Max (18,8 kg) 4. Cillisteen Martin (18,4 kg) 5. Jurene Jooste (17,5 kg) Anstea sê: “Die Challenge het my lewe verander ... en my mindset oor sekere voedselgroepe.” Geluk, Anstea!