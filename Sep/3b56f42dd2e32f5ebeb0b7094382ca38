EINA! Dit was toe nie Donderdagaand die sprokieseinde vir die Universiteit van Wes-Kaapland se 2019 Varsity Cup sokkerveldtog nie. Dit nadat Stanton Smith, afrigter, se UWK-troepe gesuckerpunch was deur die Noordwes-Universiteit. Smith-hulle was sekondes weg van 'n penalty shoot-out toe Lindani Nkabinde se gras cutter in bykomende tyd die UWK se harte in 'n nat en koue UWK-stadion in Bellville gebreek het. Aiden Leak, wat vir die hele wedstryd nie 'n voet verkeerd gesit het nie, was geklop vir pace met die bal wat vinniger beweeg het soos dit oor die nat gras geseil het. Dit was 'n bitter pil om te sluk, maar Smith-hulle kan trots wees op hul vertonings in vanjaar se reeks. Die Noordwes-Universiteit pak die verdedigende kampioen, Tshwane Universiteit vir Tegnologie volgende week in die final in Mafikeng wanneer die gordyn op nog n opwindende Varsitybeker-sokkerreeks neersak.