DIE pa van Durban wat na bewering sy drie jong kinders en stiefdogter gehang het, is gearresteer. Die 44-jarige man is in Kwadabeka gearresteer. Thembeka Mbele, 'n polisiewoordvoerder in KwaZulu-Natal, sê die ma het bekommerd begin raak toe die skool haar inlig dat die kinders se pa, wat ook saam hul woon, die drie jong kinders by die skool opgetel het. Die polisie is saam met die ma na sy huis waar die gru-ontdekking gemaak is. Die kinders was tussen vier en 16 jaar oud. Mbele sê: "Die pa het hulle gister by die skool gaan optel, wat baie vreemd was. "Dinsdag was daar 'n gesinsonderonsie. "Daar is na die tiener gesoek, totdat sy in die bosse gevind is." Die polisie het intussen bevestig dat 'n 44-jarige man gearresteer is en dat vier aanklagte van moord ondersoek word. - EWN