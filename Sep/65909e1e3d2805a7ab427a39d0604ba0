MOLEFI Ntseki, Bafana Bafana se nuwe afrigter, het sy kritici probeer oortuig hy is g’n fly by night nie. Ntseki het teruggekap nadat sy kritici sy bekwaamheid as hoofafrigter van Bafana Bafana bevraagteken het. Volgens Ntseki hoef hy glad nie sy aanstelling aan enige een te justify nie. “Almal het ’n reg op sy of haar opinie,” het Ntseki aan Times Live gesê. “Soms het jy ’n opinie van iemand, maar jy ken die persoon skaars,” het die 50-jarige Vry­stater verduidelik. “En ander tye het jy ’n opinie van iemand omdat jy dink jy ken daardie persoon. “Maar wat wel belangrik is, is dat ek nou in die posisie van hoofafrigter is. Ek is nie hier om enige iets aan enige iemand te bewys nie. Ek is hier om my land te dien na die beste van my vermoë.” Die voormalige nasionale o. 17-afrigter het die gif­beker oorgevat van die Engelsman Stuart Baxter.