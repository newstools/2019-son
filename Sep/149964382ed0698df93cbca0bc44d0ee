DIE ma van Mpumalanga wat skuldig bevind is aan die moord van haar vier kinders, het in die hooggeregshof vir 'n ligter straf gepleit. Zinhle Maditla (24) het aan die hof vertel sy het verlede jaar in Desember, die dag van die voorval, 'n uitval met haar boyfriend van agt jaar gehad. Sy het daarna besluit om haar en haar kindertjies se lewe te neem. Maditla sê sy het die pa van twee van haar kinders met 'n ander vrou betrap toe sy hom wou konfronteer oor hoekom hy nie vir hulle klere koop nie. Sy sê haar boyfriend het haar toe aangerand. Maditla sê sy het toe oppad huis toe gif by 'n straatsmous gekoop wat sy gebruik het om haar kinders te vermoor. - EWN