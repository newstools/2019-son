“AS MY liedjie die ore van net één gangster, rapist, abuser of ontvoerder bereik, dan sal ek voel ek het iets goeds gedoen.” Só sê die local sanger Lora Joplin oor haar nuwe liedjie, “Northern Areas”. “Ek het die liedjie geskryf nadat ek gesien het hoeveel lewens in die Northern­ Areas verloor en verwoes word. “Nadat ek gelees het oor al die skietvoorvalle en moorde en kinders wat ontvoer word, het ek so emosioneel geword ek kon nie eens op sosiale media gaan sonder om te worry ‘who’s next’ nie. Joplin sê sy vrees vir haar lewe en dié van almal wat sy liefhet. Gebede vir almal se veiligheid het nou al ’n norm vir haar geword. “Toe skryf ek dié liedjie as ’n manier om my frustrasies uit te druk. Wêreld “As almal net kindness en liefde kan wys, glo ek nie enige van die horrific events sou gebeur het nie.” Joplin sê dié liedjie is ook nie net van toepassing op die Baai se Northerns­ nie, maar op elke liewe hate crime wat daagliks in die wêreld gepleeg word. Sy vertel die liedjie is opgedra aan die slagoffers van trauma – dié wat hulle lewe verloor het en die survivors. Maar dis hoofsaaklik opgedra aan die misdadigers. “Dit is ’n versoek aan hulle om op te hou om onskuldige lewens te verwoes. “Ek is dankbaar dat ek my godgegewe talent kan gebruik om positiewe boodskappe uit te dra.” Die liedjie sal begin Oktober uitgereik word. Dit word deur Wade “Blackstallionbeatz” Kivedo, ’n oud-Baaienaar, produce. Astra Primêr se skoolkoor feature ook in die liedjie.