 Twee wetstoepassingsbeamptes is laatmiddag dood, na hulle in die kop geskiet is. Die twee wetstoepassers van onderskeidelik 54 en 49 het in Sweet Home Farm, Philippi onder skoot gekom. Die manne was ook van hul vuurwapens beroof. Een van die metro cops wat in die kop gewond is, het in die bakkie gesit, terwyl die ander een buite die bakke gelê het. Na hulle op die toneel gestabiliseer is, is hulle met ’n helikopter na die hospitaal geneem waar hulle om hul lewe geveg het. Die een metro cop is met Netcare en die ander een met AMS per helikopter na die hospitaal geneem. Volgens JP Smith, burgemeesterskomiteelid vir veiligheid en sekuriteit was die metro cops besig om werkers wat besig was met konstruksiewerk te beskerm. In 'n verklaring sê die polisie: "Op soek na die verdagtes is vier mans van tussen 19 en 33 en 'n 23-jarige vrou vroegaand, vir die besit van vuurwapens en ammunisie gearresteer. "Onder die vuurwapens waarop beslag gelê was is die van die twee vermoorde beamptes." Terwyl die vyf in aanhouding bly duur die soektog na die moordenaars van die beamptes voort. Mayor Dan Plato het intussen sy medelye met die geliefdes van die twee beamptes betuig. "Ons het lede verloor wie hul lewe gegee het om ander te beskerm, terwyl families 'n geliefde verloor het."