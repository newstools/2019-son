DIE SABC het verskoning aan pres. Cyril Ramaphosa gevra nadat hulle Donderdagaand 'n onredigeerde weergawe van sy toespraak aan die land uitgesaai het. In die weergawe wat uitgesaai is, maak Ramaphosa 'n fout in sy toespraak oor geweld teen vroue en kinders asook xenophobiese aanvalle. Hy sê dan: "Begin oor, ek het 'n fout gemaak." Die nasionale uitsaaier sê hulle beskou die situasie as baie ernstig en het die president versekere dat daar opgetree gaan word. 