’N BAAISE man is onder polisiebewaking in die hospitaal nadat hy glo sy 36-jarige vrou in die kop geskiet het. Die Humewood-polisie het Saterdag om 09:00 gereageer op ’n klag van huishoudelike geweld by ’n huis in Brightonstraat in Somerstrand, volgens kapt. Sandra Janse van Rensburg, ’n woordvoerder van die polisie. Die couple is besig om te skei. Die vrou het saam met haar suster na die huis gegaan om van haar goed te gaan haal, toe hulle deur die vrou se 50-jarige man gekonfronteer is. Janse van Rensburg sê ’n skoot is afgevuur en die vrou is in die kop gewond. “Terwyl die paramedici met die vrou besig was, het die verdagte homself in die slaapkamer toegesluit. “Toe die polisie daar kom, het hy homself aan die polisie oorgegee.” Spuitnaalde Hy is gearresteer op ’n klag van poging tot moord. Janse van Rensburg sê terwyl speurders nog op die toneel besig was, het hulle spuitnaalde gekry in die kamer waar die man homself toegesluit het. “Daar word vermoed dat hy homself met ’n onbekende substance ingespuit het. Gevolglik is hy na ’n hospitaal geneem vir behandeling.” Die vrou word in die ICU by ’n ander hospitaal in die stad behandel.