‘N DWAALKOEËL het 11-JARIGE vermoor toe ‘n polisieman op sy eks-meisie en haar man begin skiet het. Die beampte is kort na die voorval by sy eks-meisie se huis in Batho in Bloemfontein gearresteer. News24 berig die konstabel van Bloemspruit polisiestasie het omstreeks 10uur gisteraand by sy voormalige meisie se huis aangekom. Kol. Thandi Mbambo, ‘n polisiewoordvoerder, sê: “Daar word beweer die polisieman het met sy diensvuurwapen skote in die huis afgevuur. “Die eks-meisie se man is in die maag gewond.” Een van die bullets het regdeur ‘n kamerdeur, wat aan ‘n ander huurder in die huis behoort, gegaan en ‘n kind getref. Die kind was besig om TV te kyk toe hy geskiet is. Werner Vermaak, ‘n ER24-woordvoerder, sê die seun het ‘n vuurwapenwond aan sy bors gehad. Die verdagte is op die toneel gearresteer.