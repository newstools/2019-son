NIKS in die lewe gebeur per toeval nie. So vertel Marlene le Roux, uitvoerende bedryfshoof van die Kunstekaap-teater. Haar hart klop warm vir haar mense, veral dié van die platteland, waar geleenthede maar skaars is. Le Roux glo waar daar ’n wil is, is daar ook ’n weg. Dié kampvegter was onlangs in Denemarke, waar sy wêreldleiers toegespreek het om te pleit dat teaters toegankliker gemaak moet word, veral vir gestremdes. Die Kunstekaap is tans die enigste teater wat op alle gebiede inklusiwiteit toepas, soos om plaaslike produksies te vervaardig. Groei ’n Voorbeeld hiervan is die onlangse opvoering van Katrina: The Dancing Language, wat die verhaal vertel van ouma Katrina Esau, tans die enige oorlewende spreker van ’n antieke San-taal. “Dit is belangrik om ons mense se stories te vertel, veral stories soos dié van Krotoa van die Kaap,” verduidelik­ le Roux. “Dit gaan nie oor my nie, maar om die nasie te laat groei en dit ’n beter plek te maak vir ons almal. “My kind is jou kind en ons kan die verskil wees in ons gemeenskappe, maar dit begin by jou. Jy is gebore met ’n spesifieke doel en ons het geen verskoning meer nie. “Elke geleentheid wat op ons pad kom, moet aangegryp word en die beste moet daarvan gemaak word.”