EDDIE Andrews is vol vertroue die Bokke kan die All Blacks Saterdag in hulle eerste game van die World Cup in Yokohama klop. Die voormalige Springbok-vaskopstut glo veral die Bokke sal die oorhand teen die All Blacks hê in die skrums. Die 41-jarige van Mitchells Plain wat van 2004 tot 2007 in 23 toetse vir die Bokke uitgedraf, het gister aan die Cape Town Marathon deelgeneem. Andrews het in 2005 die Bokke se skrum teen die All Blacks geanker. Hy het gister aan Son oor die kragmeting met die aartsvyand gesê: “Ja, ek glo ons het ’n baie goeie kans om die All Blacks Saterdag ore aan te sit. Trekpas “In die toets vanjaar in Wellington, waar die Bokke met 16-16 teen die All Blacks gelykop gespeel het, was dit duidelik dat die Bokke in die voorry oorheers het. “Ná daai game het die All Blacks hul veteraan-vaskopstut, Owen Franks die trekpas gegee. “Franks het 108 toetse vir Nieu-Seeland en 150 games vir die Crusaders gespeel. Al het hy ongelooflike ervaring en is hy nog net 31 jaar oud, het hy daarna nie die All Blacks se World Cup-groep gehaal nie. “Dis ’n aanduiding dat die All Blacks bekommerd was oor hul vertoning in die skrums teen die Bokke.” Volgens Andrews spog die Bokke met vyf stutte van wêreldgehalte wat hulle Saterdag teen die All Blacks kan loslaat. Benewens Frans Malherbe en Trevor Nyakane is Vincent Koch die ander vaskopstut in die Bokgroep. Nyakane het die Bok-kamp laas week verlaat om die geboorte van sy eerste kind, Tando, in Suid-Afrika mee te maak. Die 30-jarige het ’n hou teen die knie gekry in die warm-up game teen Japan. SA Rugby het die versekering gegee dat die besering nie sy deelname aan die World Cup sou beïnvloed nie. Bewys Nyakane behoort dus Saterdag teen die All Blacks in die v oorry te sak. Hy sal egter voor die game sy fiksheid moet bewys. As hy nie fiks verklaar word nie, sal Koch in sy plek ingesluit word. Beast Mtawarira en Steven Kitshoff is die twee loskopstutte in die span.