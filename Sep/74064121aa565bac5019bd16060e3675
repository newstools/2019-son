‘N JONGVROU van die Vrystaat, wat aangekla word van die moord op haar man, het Maandag haar eerste verskyning in die Bothaville-landdroshof gemaak. Sy het na bewering haar man met 'n bottelkop in die nek gesteek nadat hulle 'n uitval gehad het. Kapt. Stephen Thakeng, ’n polisiewoordvoerder, sê hulle het klagte ontvang dat n man in Kgotsong, ’n informele nedersetting in die Vrystaat, gesteek is.. “Toe die polisie daar kom, het ’n ooggetuie die verdagte geïdentifiseer,” sê Thakeng. Die saak is uitgestel vir verdere ondersoek. Sy bly in aanhouding. - News24     