ALTESAAM 14 mense is Dinsdagoggend op die Dassenbergpad in Atlantis in die Wes-Kaap beseer toe ’n bakkie teen ’n afleweringsvoertuig gebots het. Twee van die mense is in ’n kritieke toestand. Russel Meiring, woordvoerder van ER24, sê paramedici het net voor 08:00 op die toneel aangekom. “Lede van die brandweer en reddingsdienste het vier mense begin uithaal wat in die een wrak vasgepen was. “By nadere ondersoek het medics gesien dat ’n man en vrou baie ernstig beseer is en dat nog 12 ander mense ligte tot ernstige beserings opgedoen het.” Volgens Meiring is van die mense op die toneel behandel en ander is na nabygeleë hospitale vervoer. – ER24