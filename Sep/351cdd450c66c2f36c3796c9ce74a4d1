HERSCHEL Jantjies moet ál die games vir die Springbokke op skrumskakel begin. Só meen die legendariese WP- en Saru-skrumskakel Cassiem Jabaar (73). Son het gister met Jabaar oor die Bokke se stocks op skrumskakel gepraat. Faf de Klerk het Sater­dag teen die All Blacks ’n nagmerrie agter die Bok-oond beleef en tog 72 minute gespeel. Dít terwyl Jantjies, die Bokke se nuwe sensasie op skrumskakel, ’n skamele ag minute speelkans gekry het. Jabaar sê: “Toe Herschel opkom, was daar onmiddellik spoed in die Bokke se spel. Hulle kon toe sommer dadelik ’n pattern speel wat die meeste van sy spanmaats pas, maar in ag minute kan jy nie veel doen nie. “Ek dink Jantjies moet te alle tye die starting scrum-half wees. “Hy het ’n goeie pass na albei kante en ’n oog vir ’n gaping. “Ek dink nie die up-and-under-taktiek is vir hom nie. “Hy wil net dinge laat gebeur op die veld.” Soek Jabaar voeg by: “Voordat Herschel op die scene gekom het, het ek Faf de Klerk baie gelike. Hy was vinnig en het spelers in spasie gesit. “Nou kom hy vinnig by ’n ruck, dan kyk hy rond asof hy iemand soek om voor te pass. Sy passing game was swak. Dít alles gee die opposisie kans om hulle defence te organiseer en lei ook tot congestion in die agterlyn. “Bygesê: Die manne speel natuurlik almal onder instruksies van die afrigters.” Rassie Erasmus, die Bokafrigter, het Jantjies ingesluit in die beginspan wat Saterdag teen Namibië te staan kom. Cobus Reinach, die Bokke se derde skrumskakel, sal op die bank diens doen.