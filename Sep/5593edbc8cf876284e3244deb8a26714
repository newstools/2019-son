’N SWEEDSE man se aansoek om Amerika se pres. Donald Trump se van as sy kar se registrasienommer te gebruik, is deur die Sweedse owerhede afgekeur. Die dagblad Aftonbladet berig Marcus Saaf “was dronk en het gedink dit sal pret wees om aansoek te doen”. Omdat hy ’n Amerikaanse kar het, het hy die woord “TRUMP” as registrasienommer gekies. Hy het aanlyn aansoek gedoen, maar dis afgekeur. Die rede was dat dit die reëls van die vervoerdepartement oortree en “offensive” is. – huffpost.com