DIE vrou wat haar vier kinders in Klarinet in eMalahleni, Mpumalanga, vermoor het, is tot vier keer lewenslange gevangenisstraf gevonnis. Regter Sheila Mphahlele het Zinhle Maditla Vrydag in die Mpumalanga-hooggeregshof tronk toe gepos. Maditla het op 27 Desember 2018 die vier kinders brood gegee wat rottegif ingehad het. Dit was twee meisies van 4 en 8 en twee seuns van 7 en 11 maande. Die regter het in haar uitspraak gesê Maditla het die kinders ’n lang, pynlike dood toegedien. “Sy was veronderstel om die kinders op te pas en versorg.” Maditla het gehuil toe sy na die aanhoudingselle geneem is. – News24