TWEE Tsjeggiese burgers, Jaromír Chvastek (65) en Tomas Malir (56), het ’n vet boete gekry weens die onwettige besit van 1 026 sukkulente in Bitterfontein. Malmesbury se eenheid belas met veediefstal en bedreigde spesies het hulle voertuig op 7 Augustus deursoek en op die vetplante afgekom. Die twee het Donderdag in die Kaapse streekhof skuldig gepleit. Hulle is gevonnis tot twee jaar tronkstraf, opgeskort vir vyf jaar. Hulle moet elk ook R500 000 in die verhalingsrekening vir misdaadbates betaal. Lt.kol. Andrè Traut, polisiewoordvoerder, sê die SAPD verwelkom die vonnis.