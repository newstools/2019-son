DIE halfeindstryde in die Bottom 12 van Oostelike Provinsie-klubrugby se Superliga sal nie dié naweek gespeel word nie. Na verneem word is dit omdat klubs in die Bottom 12 klagte teen mekaar gemaak het. Een van die groot klagte is weereens oor onwettige of ongeregistreerde spelers. Hankey voer aan dat Grahamstad Brumbies se Glenwill Lewis nie ’n lid van die klub is nie. Brumbies het die saak egter gewen nadat hy bewys het Lewis is al vir jare ’n lid van Grahamstad se enigste Superliga-klub. Dan beweer Suburban die Springbok-kaptein, Siya Kolisi, se ou klub African Bomb­ers het ook met ongeregistreerde spelers gespeel. Die Burbies moet nou bewyse daarvan produce. As hulle kan, sal dit hulle help om as die derde geplaaste span vir die semi’s te kwalifiseer. Geblaas Brumbies sal dan in die tweede plek bly en op hulle tuisveld in die een halfeindstryd teen Suburban speel. In nóg ’n ontevredenheid voer Windvogel aan die verkeerde skeidsregter het die fluitjie in sy wedstryd teen Aberdeen geblaas. Windvogel sê hy’t die stryd onder protes gespeel. Hy beweer die skeidsregter wou een van sy spelers slaan en hy’t die wedstryd beëindig voordat die tyd verstreke was. In nog ’n wending voel sekere spanne die Bottom 12-halfeindstryde moet op neutrale velde gespeel word. Net ’n meerderheid stemme van die betrokke spanne sal die OPRU dalk oorreed om dié games na neutrale venues te skuif. Brumbies sou môre in Grahamstad teen Hankey in die een semi gespeel het, terwyl African Bombers vir Aberdeen in die Zwide Stadion sou pak. Luidens ingeligtes is ’n moontlike oplossing gevind vir die jaarlikse stryery oor onwettige spelers, en dit behoort volgende jaar geïmplementeer te word. Die OPRU se nuwe GM, Thando Manana, wil hê die klubs moet identiteitskaarte aan hulle spelers uitreik. Toon Dis ’n stelsel wat die top-klubs van ander rugbyunies met groot welslae geïmplementeer het. Spelers sal hulle ID-kaarte voor wedstryde moet toon. Diegene wat dit nie het nie, mag nie speel nie.