TREVOR Nyakane het Saterdag uit Japan na Suid-Afrika teruggekeer om by sy vrou te wees vir die geboorte van hulle baba. Die Springbok-vaskopstut het sy knie beseer in Suid-Afrika se oorwinning met 41-7 in hulle warm-up game teen Japan. Hy het die veld ná net 14 minute verlaat nadat hy Frans Malherbe in die tweede helfte vervang het. Die Springbok-bestuurspan het bevestig dat Nyakane se besering darem­ nie te ernstig is nie. Die 30-jarige boorling van Bushbuckridge sal na verwagting Vrydag terugkeer na die Bok-kamp. Die veteraan van 41 toetse speel nou in sy tweede World Cup. Hy behoort reg te wees vir die Bokke se eerste game van die rugbyskouspel teen die All Blacks in Yokohama. Benewens Malherbe en Nyakane, is Vincent Koch die ander vaskopstut in die Bok-groep. Beast Mtawarira en Steven Kitshoff is die twee loskopstutte in die groep. Van die vyf stutte wat Rassie Erasmus, Bok coach, by sy World Cup groep ingesluit het, is Nyakane ál een wat die vermoë het aan beide kante van die skrum sy sout werd is. Hy is nie net sterk in die skrum nie, sy verdediging en vaardighede as baldraer is uit die boonste rakke. Dit maak van Nyakane ’n uiters belangrike speler in die Bokke se aspirasies om vanjaar met die William Web Ellis-trofee van Japan af terug te keer. Gemeet aan sy vertonings in vanjaar se Superrugby-reeks sowel as in die Rugby Championship, behoort Nyakane­ in Rassie se beginspan by die rugbyskouspel te wees.