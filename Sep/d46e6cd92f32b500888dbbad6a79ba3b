HONDERDE betogers het deur die strate van die Kaapse middestad geloop tot by die Kaapstadse Internasionale Konferensiesentrum en aangedring dat pres. Cyril Ramaphosa hulle toespreek. Vroeër die dag het die aktiviste buite die parlement betoog waar die speaker van die nasionale vergadering, Thandi Modise, hulle toegespreek het. Die betoging is teen aanvalle, verkragting en moorde op vroue en kinders. Die betogers sê totdat Ramaphosa uitkom en hulle toespreek gaan hulle nêrens nie. Shanice Appels, 'n aktivis, vertel: "In Suid-Afrika het jy as vrou nie 'n ander keuse om 'n aktivis te wees nie. "Jou lewe is heeltyd in gevaar. Ons moet teen die kultuur van geweld en verkragting teen vroue en kinders baklei. "Ons word gelei deur 'n man (Ramaphosa) wat nie omgee wat hy kan doen om ons veilig te hou nie. "Ons moet ons eie stryd stry, want niemand anders gaan dit namens ons doen nie." Appels dring aan dat vroue respekteer moet word. Dr. Olive Shisana, 'n presidensiële raadgewer vir geslagsmisdaad, het toe met die emosionele betogers gepraat. Volgens haar is die regering besig om 'n strategiese plan voor te berei wat tot die kwessie sal spreek.  "Ons moet in die aand kan stap, sonder om bedreig te voel." Sy noem ook: "Ek ondersteun nie die herinstelling van die doodstraf nie, want dit is nie die antwoord nie. "Talle onskuldige mense is in die verlede al opgehang. Ons wil nie hê mense moet in die openbaar opgehang word nie. "Die problem is die regstelsel. Die einste polisiemanne wat ons moet help is in sommige gevalle ook die rapist. "Die hele justice system moet verander. Die die justice fraternity hul werk doen en regdoen, het ons nie die doodstraf nodig nie!" Woensdag se betoging buite die parlement en KIKS, waar leiers byeenkom vir die wêreld ekonomiese forum, spruit uit die onlangs voorvalle van verkragting en moorde op vroue.