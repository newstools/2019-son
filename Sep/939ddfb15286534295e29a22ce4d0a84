DIE musikant Kerwin Charles Baatjies (23) is baie opgewonde oor sy nuwe single, “Feelings”. Dié boorling van die Paarl maak waves in die vermaaklikheidsbedryf deur harde werk en toewyding. Kerwin sê: “Dis nie altyd maklik in die musiekbedryf nie, veral wanneer ’n mens nie so bekend is nie. “En tog, solank jy in jouself glo, gefokus bly en ondersteun word deur familie en vriende, sal alles in plek val soos dit moet.” Oor “Feelings” sê Kerwin: “Dit gaan oor iemand wat die hart van iemand spesiaals wil wen, maar daardie een se gevoelens is weg.” Kerwin se musiek word gereeld op Good Hope FM en Heart FM gespeel. Hy sê: “Dit was so ’n voorreg om saam met die talentvolle regisseur Howard Edward te werk.” Kerwin wil hê sy musiek moet sy fans laat goed voel. Hy sê: “Deur my musiek wil ek inspireer en hoop bring, veral aangesien ons land dit so nodig het.”