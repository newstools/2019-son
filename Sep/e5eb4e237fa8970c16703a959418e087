HAAI, Sonlanders! Vandag plaas ons ’n splinternuwe kortverhaal uit die pen van KEITH MEYER. Hy noem hierdie een “Twee Vlieë, Een Slag”. AS GELUK en liefde ’n paartjie is, is dit vasgevang in die huwelik van Mercy en Mervin Maasdorp. Mervin, die dorp se burgemeester wat eers ’n electrician was, is bekend vir sy Robin Hood-styl van govern. Vir hom is armes die centre van sy service delivery. Dit is juis wat hom so gewild onder die mense van sy township maak. En Mercy is genade in die vorm van ’n mens, want sy staan haar man soos ’n Moeder Teresa by. So happy en in love is die egpaar dat mense hulle sommer die Barack en Michelle Obama van Summerside noem. “Dit maak my so happy om ander mense happy te maak. “Ek is so trots op wat ons saam regkry, my man. “Dit maak sommer die liefde tussen ons nog warmer. “As daar nou liefde is wat tot infinity sal hou, dan is dit die love tussen ons, my soul mate,” fluister Mercy daardie aand in Mervin se oor terwyl “Purple Rain” oor haar cellphone speel. Dit is hulle date night, iets wat hulle in hulle besige schedule nooit oorslaan nie. “Jip, date nights is die oxygen van ons mindship. “Dit maak die intimate moments in ons relationship even deeper,” sak Mervin af terwyl “Deep River Woman” later die aand speel. Mervin het ’n hectic program en moet ook dikwels vir dae van die huis af weggaan. As circumstances dit allow, vat hy gewoonlik vir Mercy saam. Die kere wanneer Mercy alleen in hulle mansion teen die heuwel agterbly, pas Joe – die kind van Mervin se broer – haar op. Hulle het hom van kleins af grootgemaak asof hy hulle eie laitie is omdat sy ouers kort ná sy geboorte dood is. Maar soos die duiwel dit maar wil hê, kom maak die evil van Adam en Eva se paradise ook maar sy staan. Mercy is nog altyd soos ’n ma vir Joe. Nooit is sy skaam om sommer voor Joe in haar panty en bra in die huis rond te loop nie. Dis mos family. Maar die hormone in Joe, wat 15 jaar jonger as Mercy is, smokkel met sy onderlyf. Kort voor lank ontwikkel hy feelings vir sy antie Mercy. En hy try hom troos dat hulle mos nie bloedfamilie is nie, maar net in-laws. En Mercy enjoy op die leë aande sonder Mervin al hoe meer die jong man se attention. Wat is dan nou nicer as die spiere van ’n spiertier soos Joe? En terwyl Mervin sy werk in die community doen, doen Mercy en Joe hulle ding in die groot slaap­kamer van die mayor se huis. “Joe, djy’s die beste wat ek al ooit in my life gehad het. “Djy laat my truly voel like a natural woman,” laat Mercy gereeld vir Joe verstaan wanneer hulle liefde maak. Mervin sien net die goeie in sy broer se seun. Vir hom is die relationship tussen Mercy en Joe niks anders as family ties nie. Tog begin die tonge van die township se mense los raak. “Dis ga’ net familiebande nie. Daai bande word onder die naeltjie vasgemaak. “So hand ommie blaas kan twee familielede nie wees nie. Daar is iets meer daaraan. “Ek wens Mervin se ogies wil oopgaan en dit raaksien. “Voordat daar problems kom. Voordat daar ’n laitie gemaak word en Mervin dalk check dit is sy laitie,” skinner die dorp se skinnertannies. ’n WhatsApp op Mervin se foun van ’n onbekende nommer sinspeel daarop hy moet sy oë oopmaak vir wat in sy eie huis aangaan. Die WhatsApp lees: “Jy dien die community, maar Joe dien jou vrou ...” Toe, een aand, daag Mervin ’n dag vroeër op as wat sy dagboek dit aandui. Toe die sleutel in die sleutelgat knars, hardloop Joe haastig na sy kamer toe. Mervin kom agter Mercy is effens ongemaklik. En daardie aand toe hulle liefde maak, het die ervare Mervin agtergekom iets is anders as vroeër. ’n Hewige rusie ontstaan en Joe luister die hele gesprek af. Die next oggend maak Mervin egter asof niks verkeerd is nie en Joe is op sy gemak. Maar Mercy besef sy gaan alles verloor as Mervin uitvind van haar seksuele verhouding met sy broerskind, Joe. Nadat Mervin werk toe is, discuss sy en Joe die saak. Joe wil niks verstaan nie. Vir hom gaan dit om die nice times met sy antie. “Los my net en ek vertel vir Uncle Mervin alles,” waarsku die jong man. “Ek wys hom sommer al die kaalvideo’s van ons op sy bed. “Ons moet dit net stadig vat. Uncle moet gerusgestel word,” try Joe sy antie oorreed. “Gaan weer een keer saam met hom op toer. “Dan sal hy believe daar is niks tussen ons nie.” Maar Mercy se mind is klaar opgemaak: Joe moet uitgehaal word. En daarvoor moes sy ’n huurmoordenaar kry. Geld is nie ’n probleem nie.MERVIN het sy eie gedagtes en kan dit nie vat dat Joe sy vrou bykom nie. Hy try iets beplan om Joe uit die weg te ruim. Twee dae later slaan Joe se rooi Jetta op ’n onverklaarbare wyse net aan die brand terwyl hy op pad Kaapstad toe is. Sy liggaam word verkool. Daardie aand hoor Mervin hoe Mercy groot geld oor die foun praat. “Sjoe, djy het darem gou gespeel, jong. “Oukei, ek trek môreoggend die R40 000.” Sy luister kortliks na wat die persoon aan die ander kant oor die foun sê en antwoord: “Kry my op die afgespreekte plek. “Stap tot daar en parkeer jou motor iewers.” Mervin kan sy geluk nie glo nie. Joe is uitgehaal ... Dadelik foun hy die cops met die instruksies van waar om op Mercy en die “huurmoordenaar” te wag. Mervin lag in sy mou en gooi die tang waarmee hy aan Joe se motor gepeuter het in die dorp se dam. Toe bel hy die polisie en vertel hulle ’n storie. Twee vlieë met een slag, dink hy by homself. En hy lag lekker in sy binneste terwyl hy die polisiebeamptes na die polisieselle vergesel waar Mercy en die vermeende huurmoordenaar aangehou word. Wat dink jy van hierdie storie? Enige voorstelle? SMS na 32369