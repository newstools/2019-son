DIE sangeres Amy Jones van die Paarl maak waves met haar nuutste single, “I Wanna Know”, wat vandag uitgereik is. In dié song sê sy as jy iemand sien van wie jy hou, is daar net een manier waarop jy gaan uitvind of daar ’n toekoms saam is – en dis om die persoon uit te vra. Spontaan “Dan sal jy weet of die persoon ook van jou hou,” sê Jones. Sy vertel sy het onlangs ’n studio in Johannesburg besoek waar sy Jay Em, oftewel die Baaise broers Waven en Ruwayne Sebia, ontmoet het. Dié song is toe sommer net daar in die ateljee geskryf. Hou Jay Em – wat funk, soul en hip-hop combine – dop, want julle gaan nog baie van hulle hoor. “Daar was ’n connection, ’n beat is geskryf en die woorde het spontaan gekom. “Die song gaan jou voete laat jeuk en jou lyf laat lekker dans,” belowe die sangeres. Sy sluit af: “Ek het geleer wanneer jy jou passie volg, sal dinge uiteindelik in plek val.” Sy moedig ander aan om aan te hou glo en geraas maak – iemand sal jou wel raaksien, want met geloof is alles moontlik.