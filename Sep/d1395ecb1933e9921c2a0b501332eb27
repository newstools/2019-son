MEER as 5 000 droë perlemoene ter waarde van oor die miljoen rand is Dinsdag in Kraaifontein gevind. Die polisie het die deurbraak in Daphnestraat, Loarti Village, omstreeks 12:00 gemaak toe hulle op ’n tip-off gereageer het. Mihlali Majikela, ’n polisiewoordvoerder, het die vonds bevestig. Hy sê al is geen arrestasies gemaak nie, sal hulle voortgaan om die onwettige handel in perlemoen stop te sit. “Die lede het die perlemoen opgehoop op rakke gekry. Die straatwaarde daarvan is meer as drie miljoen rand. Die ondersoek gaan voort.”