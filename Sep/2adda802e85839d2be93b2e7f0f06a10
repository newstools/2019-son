SAL die regte Lesley-Ann Brandt asseblief opstaan? Julle weet mos die Kapenaar speel die rol van Mazikeen in die gewilde Amerikaanse sepie Lucifer. Nadat die aktrise haar lekker uitgerus het hier in Suid-Afrika, is dit weer tyd dat sy skouer aan die wiel sit. Netflix het in Junie gesê die TV-program se vyfde en finale reeks volg. Lesley-Ann het belowe sy sal op haar allerbeste wees. Sy het dié week ’n foto van haar en Anisha Gibbs, haar stunt double vir die bad-ass Mazikeen, op Instagram gepost. En ek moes twee keer kyk voordat ek kon sien watter een Lesley-Ann is. Kan jý uitfigure?