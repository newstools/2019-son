TWEE verdagtes is gearresteer in verband met die moord op 'n bejaarde man Maandagaand in sy huis in Sedgefield. Peter Henson (80) se hande was agter sy rug vasgebind en 'n lap in sy mond gedruk. Persoonlike besittings, insluitende 'n DSTV-dekodeerder, 'n mes en sy dagboek, is uit sy huis gesteel. Kapt. Malcolm Pojie, 'n polisiewoordvoerder, sê 'n lid van die 
gemeenskap het dit vreemd gevind toe die oorledene se hond in die straat rondgedwaal het. "Hy
 het verder ondersoek ingestel deur na die oorledene se huis te gaan. Hy
 het op hom afgekom met sy hande wat met 'n lint agter sy rug vasgemaak is 
met 'n lap in sy mond, wat met dieselfde lint vasgebind is." Die polisie se ondersoek het hulle na 'n woning in Smutsville in Sedgefield gelei waar hulle op die persoonlike items afgekom het. Die verdagtes, in hul laat 20's, is daarna gearresteer en sal na verwagting later vandeesweek in die Knysna-landdroshof verskyn. gearresteer. Die polisie het ook d Pojie sê 'n nadoodse ondersoek moet nog gedoen word om die oorsaak van die dood vas te stel. " - News24