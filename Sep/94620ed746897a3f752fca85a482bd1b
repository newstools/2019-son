WHATSAPP boodskappe, voice notes en ander sosiale media notices oor winkels van buitelanders wat in Bellville aangeval word is fake. Die polisie bevestig in 'n verklaring klagtes van xenofobiese aanvalle en plunder van winkels in Bellville is vals. Bellville polisie is slegs uitgeroep na 'n voorval waar twee mans in 'n bakleiery, Maandagmiddag buite Middestad Mall, betrokke was. Die saak is wel vining opgelos. Gerugte het vining versprei dat besighede, wat deur buitelandse burgers in die omgewing besit word, aangeval word. Son het die gebied Maandagmiddag besoek en dit was rustig, business as usual.