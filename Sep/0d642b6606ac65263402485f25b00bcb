JüRGEN Klopp sien glo nóú nog rooi oor die penalty wat tot sy Liverpool-span se nederlaag in die Champions League­ gelei het. Napoli het die titelhouer van die Champions League­ in Italië met 2-0 geklop. Klopp meen ’n omstrede penalty vir Napoli was die rede waarom sy span se plak gesak het. En ’n storie uit Engeland wat tans headlines maak, gaan oor die right-back Andy Robinson wat sommer sy Twitter account delete het ná dié nederlaag. Robinson is die een wat die penalty afgestaan het toe hy Napoli se José Callejón gepootjie het. Dries Mertens het toe seker gemaak die bal tref die agterkant van die doelhok. Volgens Klopp was dit nie ’n penalty nie en het dít die hele trant van die game verander. “Kyk, ek kan baie dinge daaroor sê, maar dan gaan dit lyk asof ek ’n slegte verloorder is. “As ’n speler voor die tyd spring en daar is nie kontak nie, dan is dit mos nie ’n penalty nie. Dit bly egter ’n besluit wat deur mense gemaak word. “As jy na die beeldmateriaal gaan kyk, is dit duidelik dit was ’n fout, maar daar is niks wat ons nou daaraan kan doen nie,” moan Klopp. Klopp het toe sommer lede van die media uitgedaag om hulle opinie­ oor die Robinson penalty te gee. Een joernalis was toe braaf genoeg om aan Klopp te sê dit was beslis ’n penalty werd, waarop Klopp met die volgende geantwoord het: “Kan jy nou sien? “Dít is waarom dit nie ’n duidelike fout was nie, want dié ou dink dit was ’n penalty.” Die voormalige Engelse­ referee Mark Clattenburg stem ook nie saam met Klopp nie. “Jammer, Liverpool fans. Daai was ’n penalty,” het Clattenburg vir Felix Brych, die referee, in die bres getree. “Andy Robinson was committed om die tackle uit te voer en het geen kontak met die bal gemaak nie. “Hy het met Callejón se dyspier kontak gemaak. “Die regte besluit is geneem,” het Clattenburg in ’n rubriek geskryf.