HEIDELBERG. – Die ma en dogter wat verdink word van die moord op George “Jors” Michaels (62) en Elizabeth “Elie” Rudolph (64) was gister weer vlugtig in die hof. Sabina Hartnick (54) en Annemarie Skietekat (31) staan tereg vir die moorde. Die slagoffers het veelvuldige steekwonde gehad. Albei beskuldigdes sal op 23 September weer in die hof verskyn. Die ma en dogter is albei al vantevore aan moord skuldig bevind en gevonnis: Hartnick destyds vir die moord op haar broer en Skietekat vir haar kêrel s’n.