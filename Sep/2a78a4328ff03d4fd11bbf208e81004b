'N PA van Graaff-Reinet het 'n skok-ontdekking gemaak toe hy die liggaam van 'n pasgebore baba binne 'n boks in sy 22-jarige dogter se kas gevind het. Die baba was is in 'n handdoek toegedraai. Daar word vermoed dat die jong vrou Sondag geboorte gegee het aan die kind en toe die baba in haar kas versteek het. Kapt. Bradley Rawlinson, 'n polisiewoordvoerder, sê toe haar ouers by die huis kom het hulle vermoed iets is fout en die huis deursoek. "Dit is toe dat hulle die liggaam van die baba gevind en die polisie gebel het," sê Rawlinson. Rawlinson sê 'n nadoodse ondersoek gaan gedoen word om vas te stel of die baba doodgebore was. - News24