JULIUS Malema, leier van die EFF, sê hy stem nie saam dat die doodstraf teruggebring moet word as ‘n manier om met misdaad teen vroue en kinders te deal nie. Malema het Donderdag by 'n perskonferensie gesê: “Diegene wat vra vir die doodstraf moet wetenskaplike bewyse gee waar dit al ooit suksesvol was in die stryd om misdaad te verminder. “Die regstelsel in Suid-Afrika is duur. Jy kan verkeerdelik aangekla word en as jy nie die geld het vir die nodige regshulp nie, dan word jy gehang.” Malema sê dis die polisie wat die mense in die steek laat. Hy sê die moorde van vroue soos Uyinene Mrwetyana en Leighandre “Baby Lee”, Jegels is glad  nie uniek nie. “Dis net ‘n weerspieëling van wat vroue en kinders daagliks deurmaak,” sê Malema . Hy sê die oplossing is om die regstelsel te herstel. – The Citizen