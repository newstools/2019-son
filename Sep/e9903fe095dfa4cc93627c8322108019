DIE vrou wat 'n verkeersboete probeer ontduik en weggejaag het met die traffic cop wat nog aan haar bonnet vasklou, is daarvoor gearresteer. Die voorval het verlede Vrydag in Krugersdorp gebeur. Die 27-jarige motoris het op haar selfoon gepraat en wou wegkom om nie 'n boete te kry nie. 'n Video van die voorval het viral gegaan. In die video kan gesien word hoe die traffic cop van die Gauteng-verkeerspolisie aan die bonnet vasklou voordat die motor weer tot stilstand kom. Die bestuurder is gearresteer vir onder meer roekelose bestuur en die verset teen arrestasie. Sy is ook beboet omdat sy op haar selfoon gepraat het. In 'n afsonderlike voorval is 'n man gearresteer omdat hy die middelvinger vir 'n metro cop gewys het. Wayne Minnaar, woordvoerder van die Johannesburgse metropolisiedepartement, sê die man is Saterdag naby die Mall of Africa afgetrek toe die voorval gebeur het. Minnaar sê die man is gearresteer op 'n klag van crimen injuria Minnaar
 said the man was arrested for crimen injuria, die belemmering van 'n polisiebeampte in die uitvoer van sy pligte en die verset teen arrestasie. - SowetanLive  