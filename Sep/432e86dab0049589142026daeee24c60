THOBELA Xoseni se nuwe tuiste is die Psigiatriese Hospitaal Valkenberg. Die 30-jarige man van Khayelitsha is daarvan aangekla dat hy in die Paasnaweek treinwaens op die Kaapstadstasie aan die brand gesteek het. Die Kaapstad Streekhof het beslis hy is nie toerekeningsvatbaar vir sy dade nie. Die brand, waarin 12 treinwaens van twee treinstelle verwoes is, is op 21 April gestig. Groot skade is ook aan platforms 13 en 14 aangerig. Metrorail se sekuriteitshoof, Ernest Hendricks, het Xoseni op 22 April op die Kaapstad-stasie gearresteer. Ironies genoeg is Hendricks en nog twee mense kort daarna geskors. Waarneming Xoseni het in sy eerste hofverskyning met ’n smile­ in ’n vol hofsaal skuld beken. Die landdros het hom toe vir waarneming gestuur. Xoseni het verlede week weer in die hof verskyn en is na Valkenberg gestuur. Volgens die klagstaat het Xoseni baie jare lank dagga en tik gebruik. Toe hy die treine aan die brand gesteek het, was hy hoog op dié substances. Hy is nie in staat om verhoor te word nie en is vir verdere behandeling as ’n staatspasiënt na Valkenberg gestuur. Nadat Xoseni uit Valkenberg ontslaan is, is hy in die hospitaalafdeling van die Polls­moor Gevangenis aangehou.