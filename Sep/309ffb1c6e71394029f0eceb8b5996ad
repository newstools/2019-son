DIE saak teen 'n man wat na bewering vir Lynette Volschenk vermoor en haar liggaam in stukke opgekap het, is uitgestel. Kyle Ruiters het Maandagoggend sy tweede verskyning in die Bellville-landdroshof gemaak. Hy is na bewering kort na die moord in die woonstel betrap. Clifford Moatlhodi, die staatsaanklaer, het aan die hof gesê die staat gaan borgtog teenstaan, maar Edward McCullum, wat vir Ruiters verteenwoordig, het gesê sy kliënt gaan nie aansoek doen nie. Die hof het ook gehoor die  uitslae van die DNS-toete en nadoodse ondersoek is nog nie gereed nie.