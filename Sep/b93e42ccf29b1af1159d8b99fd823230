HOEWEL vanjaar se outfits by die Emmy awards maar bra vervelig was, was daar darem baie aksie op en van die stage af. Maar kan ons eers ’n gesamentlike “yaaas, girl!” aan die mooie Zendaya gee? Dié het die asems weggeslaan in ’n pragtige smaraggroen Vera Wang-rok met ’n sexy mesh corset. Die aktrise weet ook rooi hare pas perfek by dié ryk juweelkleur. Zendaya het ook gesorg dat haar lang, lenige been by die rok uitloer. Tweedens moet ons ons hoed afhaal vir die briljante akteur Jharrel Jerome. Hy het weggestap met die beeldjie vir beste akteur vir sy rol as Korey Wise in die gewilde reeks When They See Us. Maar my highlight van die aand was toe die gehoor die Kardash­ians blatant in hulle gesigte uitgelag het toe hulle die vermetelheid gehad het om hulleself “real” te noem. Kim Kardashian, in ’n vervelige swart rok, en haar modelsussie, Kendall Jenner, in ’n blomrok-motief wat herinner aan die linoleum-oortreksel oor my ouma se kombuistafel, moes die toekenning behartig vir uitstekende reality show. Hulle ken mos van reality shows – hulle familie se show, Keep­ing Up with the Kardashians, is darem al in sy 17de seisoen. Kim het aan die gehoor gesê: “Ons familie weet eerstehands hoe waarlik boeiend televisie is wanneer dit van real mense af kom wat net hulleself is, wat hulle stories vertel – unscript­ed en unfiltered.” Kim het skaars haar sin klaargemaak, toe bars die celeb-gehoor uit van die lag. Dié savage shade het dit duidelik gemaak hulle dink Kimmy en haar familie is omtrent so real soos die “Mike”-tekkies daar op die Bellville-stasie. Dan was daar Billy Porter se dramatiese hoed – en die side-eye na RuPaul toe dié die stage vat om sy award vir die beste reality show vir RuPaul’s Drag Race te aanvaar. Billy sweer nou hoog en laag hy en RuPaul is dik tjommies en hy het geen kwade gevoelens teenoor die ou nie. Maar, Billy, ons het daai side-eye gesien toe jou kamstige tjommie sy speech maak nadat hy die beeldjie ontvang het...