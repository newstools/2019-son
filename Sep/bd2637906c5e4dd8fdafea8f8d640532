TWEE jaar ná haar verkragting kan sy weer smile en die lewe met oorgawe aanpak. Dié 21-jarige vrou van Kliprand in die Baaise noordelike gebiede is bietjie meer as twee jaar gelede van haar menslikheid ontneem. Op 25 Junie 2017 het Victor Andile Speelman (39) die vrou, tóé nog ’n tiener van 19 jaar oud, in ’n shack verkrag. Sy het aan Son op Sondag vertel hoe hy haar daardie Sondagaand met ’n gun gedreig het toe sy huis toe gestap het nadat sy by haar boy­friend gaan kuier het. Speelman het haar toe na ’n shack in die area geneem. Daar moes sy op sy bed lê. Hy het haar klere afgeruk en haar verkrag. Toe hy klaar was, het hy gesê: “Ons gaan nou slaap en later gaan ek weer ’n stukkie vat.” Die meisie het huis toe gehardloop die oomblik toe Speelman aan die slaap geraak het. Haar mense het dadelik die Bethelsdorp-polisie gebel, maar volgens die familie het ’n beampte gesê die polisie kom nie saans uit na die gebied toe nie omdat daar te veel skietery is. Die volgende oggend het die slagoffer se broer die rapist in die hande gekry en hom in die familie se huis ingesleep. Die slagoffer het hard gegil toe sy hom gewaar. Son op Sondag se verslaggewer is die laaste mens wat met hom gepraat het voor sy dood. Hy het erken hy het die meisie die vorige aand verkrag. “I feel bad,” het hy gesê en bygevoeg dat die polisie maar gebel moet word om hom te kom haal. Intussen het omgekrapte gemeenskapslede buite die shack saamgedrom met klippe en bakstene in hulle hande. Dis asof Speelman geweet het wat wag, want hy het vrywillig in die deurkosyn gaan staan voordat die mob hom gegryp het. Die groep het meestal uit vroue bestaan. Die meeste van hulle het gesê Speelman is ’n serial rapist. Hy is met die klippe en stene gegooi en het oor die Ou Uitenhage-pad try hardloop in ’n laaste poging om die dood te ontsnap. Iemand skree toe: “Bring die paraffien!” Hy is lewend aan die brand gesteek nadat die brandstof oor hom uitgegiet is. Die polisie het tóé eers uitgekom ná Sondagaand se oproepe deur die familie. Speelman was egter reeds dood. “Ons het nie weer van die polisie gehoor daaroor nie,” sê die vrou Vrydag. Kort daarna het sy na die Dora Nginza-hospitaal gegaan vir ’n ondersoek en berading by die Thuthuzela Care Centre daar. “Die berader het my stap vir stap gevat deur alles wat gebeur het. Sy het gesê as ek angstig voel, moet ek breathing exercises doen, en dit het gehelp,” vertel die survivor. “Aan die begin was ek baie bang gewees vir enige man. “Ek wou nie alleen wees nie, maar mense rondom my hê.” Sy sou takies vir haar hande soek wanneer die gedagte van die verkragting skielik soos ’n terugflits by haar opgekom het. Maar mettertyd het dit gefade. “Ek voel verlig dat hy nie meer lewe nie en ek kan aangaan met my lewe. Ek weet ek kan staatmaak op my gemeenskap, want hulle support my,” sê die jong vrou.