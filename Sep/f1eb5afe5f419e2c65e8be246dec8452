DIE oud-Bok Eddie Andrews sê Trevor Nyakane het hom ongetwyfeld as die beste vaskopstut in Suid-Afrika bewys. Andrews, wat van 2004 tot 2007 in 23 toetse op vaskopstut vir die Springbokke uitgedraf het, meen Nyakane handhaaf tans die beste peil van al die stutte. Andrews glo hy verdien om van meet af in die Bokke se beginspan by die World Cup in Japan ingespan te word. Rassie Erasmus, die Bok-breier, het reeds bevestig dat hy sy beste span in Vrydag se warm-up game teen die gasheerland in Kumagaya (afskop 12:15 SA tyd) gaan kies. Rassie wil ook dieselfde 23-tal in die Bokke se eerste game by die rugbyskouspel teen die All Blacks op 21 September in Yokohama inspan. Vermoëns Volgens Andrews sal Rassie geen ander opsie hê as om Nyakane bo Frans Malherbe op vaskop teen Japan en teen die All Blacks te laat sak nie. Andrews het gister gesê: “As daar na die laaste paar toetse gekyk word, moet Trevor die starting tight­head wees. Dit is duidelik dat die afrigters in Trevor se vermoëns glo. “Dít kan gesien word in sy vertoning teen die All Blacks en teen Argentinië. Hy het die kenners stil gespeel met sy tegniese vermoëns in die vaskopstut-posisie. “Hy het boonop die ervaring van meer as 40 toetse. Ek sal hom beslis kies as ons starting nr. 3. “Die een sterk punt wat hy het, is sy vermoë om aan albei kante van die skrum te kan speel. “Ons het baie diepte op loskop en vaskop. Trevor se veelsydigheid is iets wat enige coach baie sal waardeer van ’n speler. “Jy het ’n mobile speler nodig wat ’n impak van die bank af kan maak. Jy het ook iemand nodig wat die skip op koers kan hou en ’n impak op die verdediging en as baldraer kan maak.” Andrews glo die haker Bongi Mbonambi is ook ’n speler wat gewys het waartoe hy in staat is toe hy die geleentheid gekry het. Aggressief “Hy is beslis ’n speler van gehalte. Ek dink die afrigtingspan sal waarskynlik vir Malcolm Marx bo hom in die beginspan op haker kies. “Maar as Bongi die game begin, kan hy net so ’n groot impak maak, want hy is net so ’n aggressief op die grond as Malcolm­.”