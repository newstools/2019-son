KRIEKET in die Oos-Kaap blyk blakend gesond te wees. Dis die afleiding wat gemaak kan word nadat beide die OP en die Grens die eindstryd gehaal het van Krieket Suid-Afrika (KSA) se provinsiale T20-kompetisie. Die twee Oos-Kaapse spanne en Easterns het hulle groep die naweek gewen. Die span van KwaZulu-Natal (KZN) Inland dring as die beste verloorder deur. OP en KZN Inland sal mekaar Maandag in die eerste semi aandurf, terwyl Grens daarna teen die gasheer, Easterns, sal speel. Beide die wedstryde vind op Willowmoore Park in Benoni plaas. Die wenners kom op Erfenisdag in die eindstryd teen mekaar te staan. Grens sal veral staatmaak op sy twee T20-Proteas, Sinethemba Qeshile (k) en Gihahn Cloete, en die snelbouler Sisanda Magala. Die manne van Port Elizabeth sal hoop die ervare Basheer Walters en die groot slaner, Marco Marais, vuur op alle silinders. Al drie die wedstryde word regstreeks op SuperSport gebeeldsend. Fixtures: KSA Provinsiale T20-uitspeelwedstryde Maandag 23 September: 09:30 - 14:40 – OP t KZN Inland op Willowmoore Park, Benoni 13:00 - 16:10 – Easterns t Grens op Willowmoore Park Dinsdag 24 September: 10:00 - 13:10 – Wenner van semi 1 t wenner van semi 2 op Willowmoore Park Oostelike Provinsie: 1. Matthew Christensen 2. Jade de Klerk 3. Thomas Kaber 4. Sithembile Langa 5. Marco Marais 6. Ntabozuko Nqam 7. Onke Nyaku 8. Nelson Setimane 9. Kenan Smith 10. Kelly Smuts (kaptein) 11. Josh van Heerden 12. Tiaan van Vuuren 13. Basheer Walters Grens: 1. Sinethemba Qeshile (kaptein) 2. Ayabulela Gqamane 3. Jason Niemand 4. Mncedisi Malika 5. Clayton Bosch 6. Bamanye Xenxe 7. Phaphama Fojela 8. Bhongolwethu Makeleni 9. Joshua Dodd 10. Gihahn Cloete 11. Lilitha Reed 12. Sisanda Magala 13. Yaseen Vallie