DIE Britse sakeman wat "gru-beserings" opgedoen het toe 'n bom onder die sitplek van sy Range Rover ontplof het, is steeds in 'n kritieke toestand in die hospitaal. Die sakeman het Vrydag sy huis in Stonehurst Estate verlaat en het in die rigting van Ou Kaapse Weg op Steenbergweg gery toe die voorval plaasgevind het. Die Valke het intussen die ondersoek oorgeneem. Brig. Hangwani Mulaudzi, woordvoerder vir die Valke, het bevestig dat 'n ploftoetstel onder die sitplek geplaas is en dat die Valke 'n saak van poging tot moord ondersoek word. "Die motief vir die aanslag op sy lewe en wie daaragter sit vorm nou deel van 'n ondersoek van die Valke se eenheid teen georganiseerde misdaad," sê Mulaudzi. Hy sê die span ondersoek tans wie die bom, wat met 'n selfoon beheer is, onder die sitplek geplaas en hoe hulle dit reggekry het Mulaudzi sê die sakeman het gru-beserings opgedoen. - News24