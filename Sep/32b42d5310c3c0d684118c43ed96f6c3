HIGIËNE is uiters belangrik – en by hospitale nog meer. Nou het saal G – die Tygerberg Hospitaal se noodgevalle-afdeling waar kinders opgeneem word – ’n veldtog begin. Dit is om mense aan te moedig om hulle hande te was voordat hulle by die kindersale ingaan. Kinders in die Tygerberg Hospitaalskool het plakkate geskep om die aandag op handhigiëne te vestig. Uitgestal Nog ’n doel van die veldtog is om die gemeenskap, en veral kinders, in te lig oor die belangrikheid van skoon hande. Die plakkate word in die kindersale uitgestal en sal ook by ander sale opgesit word. Die Wêreldgesondheidsorganisasie sê om mense bewus te maak van skoon hande is deel van ’n strategie om higiëne in hospitale te verbeter.