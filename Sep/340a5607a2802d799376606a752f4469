DIE Tshwane-stadsraad het  Woensdag alle openbare busdienste opgeskort. Sheila Lynne Senkubuge, mayco-lid belas met paaie en vervoer, sê die besluit is geneem in die beste belang vir die veiligheid van busbestuurders en pendelaars. "Ons het begin openbare busdienste opskort. Dit is sodat ons kan sien of kalmte in die Stad sal heers," sê Senkugube. Dit volg na 'n week van voortgesette protesoptogte deur taxibestuurders en die plundering van winkels in die Pretoria-sakekern wat aan buitelanders behoort. "Ons het met die taxibedryf onderhandel en vergaderings Maandagaand gehad," sê Senkubuge. Senkubuge sê die Stad moet op 'n high alert wees vir elemente omdat kalmte nie verseker is nie ondanks gesprekke met die taxibedryf. - JacarandaFM  