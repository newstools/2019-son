DIE man wat na bewering een cop in Mfuleni doodgeskiet en 'n ander een gewond het, het Donderdag in die hof verskyn. Shane Cecil Swarts (20) word aangekla van AO. Hilton Joseph (52) se moord en die poging tot moord op konst. Terrence Mostert (29). Die voorval het Sondag buite die tavern Sharp Shooters gebeur. Kapt. Philani Nkwalase, 'n woordvoerder van die Valke, sê twee ander verdagtes wat saam met Swarts gearresteer is, is weer vrygelaat omdat hulle nie met die skietvoorval gekoppel kan word nie. Swarts bly in aanhouding. Nkwalase sê die ondersaak duur voort.