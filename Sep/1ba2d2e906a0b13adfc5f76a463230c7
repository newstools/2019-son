HIERDIE naweek se Winter in Summer Fashion Show gaan jou asem wegslaan. Dít belowe An­thony Walters, ’n model van Mitchells Plain. Mense het veral van Anthony (22) begin notisie neem nadat hy in 2017 die Model of the Year-kompetisie in Joburg gewen het. Luidens vroeëre berigte het hy hier geskiedenis gemaak: Hy het die hoogste score in 36 jaar behaal. Nou wil hy terugploeg in die gemeenskap. Hy vertel: “Ons wil ons plaaslike modelle help bemagtig en die verskil in ons gemeenskappe wees. “Ons gaan modelle gebruik wat kom van Manenberg, Mitchells Plain en selfs Hermanus, want ons glo in die jeug.” Ontwerpers Jimmy Nevis, Nur Abrahams en Jarrad Ricketts sal ’n draai maak op die verhoog. Toeskouers sal hulle kan verkyk aan items uit die Frida Ntengele Lutumba Collection. En van die ander plaaslike ontwerpers wie se ont­werpe op die runway te sien gaan wees, sluit in Denzil Pillay (Denzil Designs), Lana B en Valkyrie. Die Winter in Summer Fashion Show vind môre by Inside On The Greens Golf Village in Rosmead Avenue, Wynberg, plaas. Die show begin 18:00. Gewone kaartjies kos R150 elk en die VIP tickets is R250 elk. Bel 067 244 8553 of 068 191 1708 vir nog inligting.