ACE Magashule, ANC-sekretaris-generaal, het sy party se medelye betuig met die familie van Zimbabwe se oudpres. Robert Mugabe, wat in die ouderdom van 95 oorlede is. Hy is vir ’n onbekende siekte in Singapoer behandel waar hy Vrydagoggend oorlede is. Mugabe het sy land gelei vanaf 1980 tot 2017, toe hy in ’n staatsgreep uit die kussings gelig is, berig News24. Dié eertydse struggle-held het later in ’n tiran ontaard wat death squads uitgestuur en verkiesings beknoei het. Sy land het in ekonomiese chaos verval met hiperinflasie en nypende tekorte. Ná sy onteiening van wit boere se plase het hongersnood gevolg.