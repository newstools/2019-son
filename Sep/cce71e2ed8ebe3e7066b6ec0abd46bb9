DIE polisie het die naweek ’n vermeende mert in Kraaifontein aangekeer. Dit is alles te danke aan die inwoners van die gemeenskap wat Saterdag die polisie ’n tip-off gegee het. Luidens ’n polisieverklaring is ’n 32-jarige man in Williestraat in Kraaifontein in hegtenis geneem. Hy word daarvan verdink dat hy ’n dwelmhandelaar is nadat die cops ’n aansienlike hoeveelheid dwelms in sy besit gekry het. Die cops het sy huis deursoek en afgekom op tik en Mandrax. ’n Polisiewoordvoerder, lt.kol. Andrè Traut, sê: “In ons strewe daarna om dwelmhandel in die provinsie hok te slaan, het ons ’n verdagte gearresteer wat in besit was van ’n groot hoeveelheid dwelms.” Die verdagte kom vandag in die Kuilsrivier-hof voor op aanklag van dwelmhandel.