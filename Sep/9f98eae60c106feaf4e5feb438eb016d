DIE polisie het vandeesweek in ’n Oos-Kaapse township op ’n vermeende dwelmhandelaar toegeslaan. Volgens kapt. Ursula Roelofse, ’n polisiewoordvoerder, het die bust Dinsdag om 17:50 in Takalani in Elliot plaasgevind. Lede van Elliot se honde-eenheid en Barkly-Oos se poli­sie het die operasie saam uitgevoer. “Die lede het inligting opgevolg en na ’n geïdentifiseerde huis gegaan. Daggazolle “Daar het hulle die verdagte gekry. “In sy broeksakke was 16 strooitjies tik, 5 heel Mandraxpille, 10 halwe Mandraxpille en R69 kontant,” het Roelofse gesê. Buite die huis is 155 daggazolle gekry. Die verdagte is in hegtenis geneem vir dwelmhandel. Die bevelvoerder van die Elliot cluster, kol. Matshediso Gezani, het die lede bedank vir hulle samewerking en vir hulle goeie werk. Gezani het beklemtoon die polisie sal nie dwelmhandel duld nie.