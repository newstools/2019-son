HOU die Rose gerus dop! Eddie Jones (afrigter) se Engelse span het Donderdag min moeite gehad om Amerika met 45-7 in hulle groep C World Cup game te klop. Geloop Engeland het sewe drieë teen die enkele een van die Yanks gedruk. Dié game het ook vir die eerste rooikaart van die toernooi gesorg. Amerika se John Quill het Owen Farrell in die 69ste minuut met die skouer geloop en die ref, Nic Berry, met geen ander opsie gelaat as om hom af te stuur nie. Engeland se Dan Cole en Ben Youngs is nou saam met die legende Jonny Wilkinson op 91 toetse. Engeland se kaptein, George Ford, is ook as die speler van die wedstryd aangewys.