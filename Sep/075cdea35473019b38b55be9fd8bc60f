’N BOSE kringloop van geweld en abuse het haar lewe versuur, maar vandag is sy sterker as gevolg daarvan. ’n Vrou (31) van Booysenpark het vir die eerste keer met iemand gepraat oor haar ervaringe as ’n slagoffer van verkragting en geweld. Die vrou vertel aan Son: “Toe ek vyf of ses jaar oud was, het my oom my gemolesteer en verkrag. “Ek het altyd by my oupa-hulle daar gaan kuier. “Ek het nie mooi geweet wat met my gebeur nie en ek was confused. “My oom het goed gesê soos dat ek sy girlfriend is. Notisie “Sy ma moes geweet het, want sy het my gewas en het baiekere die bloed in my panty gesien. Sy het ál die jare nooit iets gesê nie. “My ma-hulle weet nie eens daarvan nie” Sy sê wanneer die oom by haar huis kom kuier het, het hy dit daar ook aan haar gedoen. “My ma-hulle het nie regtig notisie geneem nie. “My pa was ’n alkoholis en het my ma baiekeer geslaan.” Soos sy ouer geraak het, het sy begin besef wat met haar gebeur het. Sy het daarvan gelees in koerante en dit op TV gesien. “Een program het gesê drie uit vier vroue met wie hulle gepraat het, is as kind verkrag. “Ek het gewonder of dit te laat is vir my om daarmee uit te kom omdat dit so baie jare terug gebeur het. “Hulle het ook gesê baie slagoffers het ’n blok in hulle. “Ek sien ook die negatiewe effekte van abuse rondom my, soos die meisies wat by taverns uithang en met enige man lê.” ’n Paar jaar gelede het die vrou ’n man ontmoet en hom begin date. Hy het ’n short temper gehad en het vinnig jaloers geword as ander mans oor haar praat. “Hy sou my skel en sê: ‘Jou ma se p**s’ en ‘jou n****r’ en ‘t**f’. Kwaad “Hy is nie een wat gedrink het en drugs gedoen het nie, maar sy vriende het. “As hulle hom kwaad gemaak het, het hy dit altyd op my uitgehaal wanneer hy by die huis kom. Verbally en mentally. Ek was amper al gewoond daaraan.” Hy het haar later aan die lyf en gesig geskop en geslaan wanneer hulle baklei het. Sy het dikwels stres fisiek ervaar en het gereeld naarheid, kopsere en maagpyn gehad. In die ag jaar wat hulle saam is, het hy haar drie keer ernstig beseer en sy moes hospitaal toe gaan. Sy onthou nog soos gister die pyn wat sy in April vanjaar deurgemaak het. “Ons het gestry. Hy het sy hande gevat en my kopvel afgetrek. Ek moes hospitaal toe gaan om steke te kry. “My kinders het vir my gesê ek lyk soos ’n monster uit die Wrong Turn movie. “Hy was toe onder die invloed van alkohol, maar ek maak nie verskonings vir hom nie. Wat hy gedoen het, was verkeerd. “Ek het die polisie laat weet en hulle het hom gearresteer. Selfs my driejarige dogter worry nie veel met haar pa nie. “Sy het altyd vir hom gesê: ‘Ja, jy slaan my ma, die polisie gaan kom en dan gaan jy tronk toe.’ ” Die vrou sê sy het gebid en die Here vir krag gevra. Sy het dit in haar hart reggekry om hom te vergewe. Toe die couple ná die gebeure in April getrou het, het hulle die verhouding in die Here se hande geplaas. “Nadat ek hom tronk toe gestuur het en ek by die hospitaal was, het hy groot geskrik. “Hy het jammer gesê en gesê dat hy dit nooit weer sal doen nie. Hy het nie weer nie,” sê sy. Ontslae Hy skel haar nog, maar sy skel terug. “Ek gee om vir hom. Hy weet as hy dit weer doen, sal ek ontslae raak van hom. “Ek is nou nog in ’n healing process.” Haar droom is om ’n shelter vir weerlose vroue en kinders in die Baai te open.