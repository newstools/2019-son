’N VERMEENDE verkragter is Dinsdagoggend tot in die hospitaal geslaan nadat ’n vrou in Parkwood verkrag is. Omgekrapte inwoners het die 44-jarige man met stokke aangerand en met klippe bestook. Op ’n video wat op die sosiale media versprei is, kan gesien word hoe die man aangerand word. Hulpeloos Die voorval het om en by 18:50 in Hoosain Parker-straat plaasgevind. Die man lê hulpeloos op die grond terwyl ontstoke inwoners hom met klippe bestook en met stokke slaan. Die hulp van die cops moes ingeroep word om hom te red. Die erg beseerde man is met die ambulans na die hospitaal geneem, waar hy onder polisiebewaking was. Volgens die polisie verskyn hy vandag in die Wynberg Landdroshof op aanklag van verkragting.