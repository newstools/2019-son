IN ’N poging om geslagsgebaseerde geweld en xenofobiese aanvalle op buitelanders hok te slaan, het geregsdienaars die ge­meenskap Vrydag opnuut hiervan bewus gemaak. Polisiepersoneel, in samewerking met gemeenskapspolisiëringsforums (GPF’s) in die Mountweg cluster, het vir dié doel flyers uitgedeel. Daarin word die gemeenskap aangemoedig om united te staan teen geslagsgebaseerde geweld en xenofobiese aanvalle. Kol. Priscilla Naidu, ’n polisiewoordvoerder, sê hoewel die Metro nog nie geraak is deur xenofobiese aanvalle nie, is die gewelddadige aanvalle op vroue die laaste weke ’n bron van kommer. Cops en lede van GPF’s het Vrydag volstoom pamflette uitgedeel by besige verkeersligte en kruisings, asook in die sentrale sakekern en inkopiesentrums. Sy sê drivers, passasiers en voetgangers het dié bewusmakingsinisiatief verwelkom. Genl.maj. Thembisile Patekile, bevelvoerder van die Mountweg cluster se GPF, moedig die gemeenskap aan om sulke misdade aan te meld. Probleem Patekile vra ook mense om nie die reg in eie hande te neem nie. Voorts moedig hy gemeenskappe en slagoffers aan om united te staan in die stryd teen vrouemishandeling. Patekile sê geslagsgebaseerde geweld is ’n ernstige probleem en een voorval is een te veel. Vroue moenie daaroor stilbly nie. Hy sê vroue moet die oortreder report sodat daar met hom ingevolge die gereg gedeal kan word. Timothy Hendricks, voorsitter van die Mountweg cluster se GPF, sê dit is elkeen se verantwoordelikheid – nie net die polisie s’n nie – om die vlaag van geslagsgebaseerde geweld te fight. Hendricks sê die daarstel van morele etiek begin by die huis. Voorkom Volgens hom moet ouers hulle kinders leer om almal te respekteer en te eer. Hy sê die GPF sal met sy vennote in die polisie saamwerk sodat gestreef kan word na geslagsgelykheid en om geslagsgebaseerde geweld te voorkom.