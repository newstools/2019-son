EEN uit elke drie verkragters wat uit die tronk kom, verkrag weer. Hoewel dié syfer nie-amptelik is, kom dit van ’n voormalige cop wat met verkragtingsake gewerk het. Son op Sondag verneem ook tronkprogramme is van so ’n aard dat die kans dat ’n verkragter gerehabiliteer sal word, feitlik nul is. Regskenners is dit eens dat verkragters nie gerehabiliteer kan word nie omdat hulle nie verantwoordelikheid vir hulle dade wil aanvaar en sê hulle is jammer nie. ’n Oudpolisieman beweer ook daar is geen vaardigheidskursusse in die tronk om verkragters te leer om hulle ways te verander nie. Die bron sê: “Hulle sal eerder leer hoe om planke aanmekaar te slaan as om kursusse te doen. “Daar is nie iets om te help om hulle te rehabiliteer nie. Die verkragter sal eerder praat oor sy eie moeilike omstandighede en hoe swaar hy grootgeword het. “Die mans sal nie sê hulle is jammer oor hulle dade nie. “En hulle is saam met die ander gevangenes, so hy sal nie verbeter nie.” ’n Voormalige gevangene beaam ’n mens moet jou maar self rehabiliteer. Hy sê mense kan nie regtigwaar iets in jou kop praat om jou te help nie. “Daar is byvoorbeeld ’n program wat hulle restorative justice noem. “Dis eintlik meer om die verhouding met jou familie reg te kry. “Maar baie mense verstaan nie juis waaroor dit gaan nie. “ ’n Program is aangebied. Dit moes nege sessies van vier ure elk wees. Ons het dit in twee ure gedoen.” Die man voeg by in die tronk is daar ook te min personeel om programme aan te bied. “Die programme word maar halfhartig aangebied.” Hy sê inmates moet ’n sekere getal programme doen voordat hulle parool kan kry.