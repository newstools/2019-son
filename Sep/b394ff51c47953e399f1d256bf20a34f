DAMIAN de Allende en Lu­khanyo Am is die senterkombinasie wat die Bokke Saterdag moet help om die All Blacks in hulle World Cup opening game te troef. Dís die mening van Adrian Jacobs, voormalige senter van die Sharks en die Bokke. “Ek dink die kombinasie van Damian en Lu­khanyo is die een wat Rassie ook like. “Hulle het ook onlangs in die 16-16 draw teen die All Blacks in Wellington goed verdedig en redelik goed gekombineer op die aanval.” Jacobs sê hy verwag die Bokke sal volhard met hulle rush defence-strategie. “Hulle het natuurlik die opsie om ’n op-en-uit-tegniek te volg, maar hulle sal heel waarskynlik hou by rush defence, want hulle doen dit die laaste tyd baie suksesvol.” Die boorling van Kraaifontein het 34 toetse vir die Bokke gespeel en het dikwels ’n goeie kombinasie met Jean de Villiers gevorm. Jacobs sê voorts: “Lukhanyo is ’n belangrike skakel in ons verdedigingslinie. Hy het as speler by die Sharks baie gegroei en kry nou gereeld kans om sy staal op internasionale vlak te toon. “Hy kommunikeer baie goed, veral op die verdediging, en lyk na ’n natuurlike buitesenter. “Iemand soos Jesse Kriel is ook ’n briljante speler, maar hy is ’n gemaakte 13 en ek persoonlik dink sy beste posisie is heelagter.” Die 39-jarige Jacobs is deesdae ’n sportkoördineerder by die Wes-Kaapse departement van sport en kultuursake en die agterlynafrigter van Milnerton. De Allende en Am sal Saterdag teen ’n gedugte All Black midfield te staan kom ongeag watter kombinasie Steve Hansen, afrigter, kies. Ryan Crotty, Jack Goodhue, Sonny Bill Williams en Anton Lienert-Brown is almal puik spelers en sal die Bok-senterpaar beslis toets.