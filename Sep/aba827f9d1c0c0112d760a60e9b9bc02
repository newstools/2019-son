GEVALLE van poging tot moord en die onwettige besit van ’n vuurwapen en ammunisie het die afgelope boekjaar verdubbel in Humansdorp. In 2018-’19 is 18 sake van poging tot moord daar ondersoek – net mooi dubbel die 9 van 2017-’18. Altesame 16 verdagtes is gearresteer vir die onwettige besit van vuurwapens. In die vorige boekjaar was dit 8. Die 22 moorde wat daar gepleeg is, is 7 meer as dié van die vorige boekjaar. Seksmisdade het van 31 toegeneem tot 39, waarvan 36 verkragtings was. In Jeffreysbaai het moord (11), poging tot moord (9) en seksuele misdrywe (37) afgeneem. Shoplifting is een van die grootste probleme in die Patensie-polisiëringsgebied. Dis van ’n enkele voorval in 2017-’18 op tot 10 in 2018-’19. Rooftogte Dwelmverwante misdade het van 88 gestyg tot 92. Seksmisdade staan op 25 gevalle (2017-’18: 23), waarvan 23 verkragting was (2017-’18: 20). Rooftogte het van twee toegeneem tot ses. Ses moorde is gepleeg (2017-’18: 11). In die Hankey-polisiëringsgebied is 11 moorde gepleeg (2017-’18: 9). Altesaam 23 seksmisdrywe is hier gepleeg (2017-’18: 20), waarvan 21 verkragtings was (2017-’18: 15). Aanranding hier het van 17 in 2017-’18 toegeneem tot 29. Altesame 95 aanrandings met die doel om ernstig te beseer, is gepleeg. Dis 25 meer as die vorige boekjaar. In Kirkwood is 16 moorde gepleeg teenoor die 10 van die vorige boekjaar. Huisrooftogte het ook drasties vermeerder van twee tot sewe.