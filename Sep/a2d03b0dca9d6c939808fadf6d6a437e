ARSÈNE Wenger beweer hy het “idees” om Manchester United te verbeter sou hy Ole Gunnar Solskjaer by dié klub vervang. Solskjaer is onder ongelooflik baie druk met die Red Devils wat nog net twee games in die Premierliga gewen het (met 4-0 teen Chelsea en 1-0 teen Leicester City). Solskjaer-hulle moes Woensdag op penalties staatmaak om Rochdale in die League Cup te klop en deur te dring na die vierde ronde. Wenger reken hy het ’n oplossing vir agste geplaaste United. Hy meen die span van Old Trafford benodig ’n bestuurder van sý kaliber. “Manchester United is ’n dream job vir enige bestuurder – enige bestuurder met moed en vertroue, ja!” sê Wenger. “In my opinie kort United nog vier first team players. En rondom dit sien ek ’n groep wat die vermoë het om te kan challenge vir sukses in alles. “Hulle is nie so ver agter soos mense dink nie. Die span het geen patroon van speel nie. Hulle het ook geen pressing tactics nie,” voer Wenger aan. Beroemd Wenger se tydsberekening kon ook nie beter gekies gewees het om dié bom te los nie. Dis omdat United sy voormalige Arsenal-span Maandag op Old Trafford pak. Wenger is beroemd vir sy Invincible-span wat die 2003-’04-seisoen voltooi het sonder om een enkele wedstryd te verloor. Hulle het 26 keer gewen en 12 keer gedraw. Ironies genoeg was dit daai tyd einste Man United wat die Gunners se onoorwonne lopie van 49 wedstryde stopgesit het. – AP