DIE ouers van ’n 21 maande oue baba in die Noord-Kaap is 10 jaar tronkstraf opgelê vir kindermishandeling en aanranding met die doel om ernstig te beseer. Lt. Kol. Dimakatso Mooi, ’n polisiewoordvoerder, sê die ouers is vroeër vandeesmaand skuldig bevind. SowetanLive berig die kind is gebrand en aangerand voordat ’n nie-regeringsorganisasie in die Noord-Kaap die kind gered het. “Hulle het die polisie gebel en die ouers is toe gearresteer. Hulle is in November verlede jaar in Galeshewe, Kimberley gearresteer.” Mooi sê: “Die kind se oog was geswel met verskeie wonde op sy rug, gesig en bors.” “Die agterkant van sy rug was so erg gebrand. Dit was glad crusty en vol blase.” - SowetanLive          