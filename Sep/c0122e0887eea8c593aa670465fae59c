OLE Gunnar Solskjær, Manchester United se bestuurder, sê hulle vat die Europa League-kompetisie sommer baie ernstig op. “Ons wil die kompetisie wen,” sê die Baby-Faced Assassin, soos Solskjær in sy speeldae genoem is. Die bestuurder sê: “Dis ’n kompetisie wat ons goed ken. “Ons het dit ’n paar jaar gelede gewen, en dít kan ons pad wees terug na die Champions League volgende seisoen.” Geloot Die boorling van Noorweë het egter uitgewys watter uitdagings met deelname aan dié kompetisie gepaard gaan. Hulle is saam met spanne soos FK Partizan (Serwië), Astana (Kazakstan) en AZ Alkmaar (Nederland) in groep L geloot. Die logistieke rondom hulle toere gaan Solskjær se groep behoorlik beproef. Veral hulle trips na Kazakstan en Serwië gaan uitmergelend wees. Gesigte United het egter ’n korter reis vir sy Europa-stryd vandag teen AZ Alkmaar. “Dit gaan interessant wees,” sê Solskjær. “Daar is ’n paar nuwe gesigte in ons groep en ’n mens is nooit seker wat jy gaan kry nie. “Ons het reeds goeie intel van die spanne is ons groep. “So, ons weet wat om van hulle te verwag.” – AP