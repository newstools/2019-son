'N MAN in sy 30's het Woensdagmiddag by Victoriabaai buite George in die Wes-Kaap verdrink. ER24 paramediese personeel het 16:30 op die toneel aangekom en die man langs die strand aangetref. Die Nasionale Seereddingsinstituut (NSRI) was reeds op die toneel en het mond-tot-mond asemhaling toegepas. ER24 en NSRI het voortgegaan met mond-tot-mond asemhaling en ook met gevorderde lewensondersteuningsintervensies begin. Die man is later na vele probeerslae op die toneel dood verklaar. Besonderhede rondom die voorval word nog ondersoek. - ER24