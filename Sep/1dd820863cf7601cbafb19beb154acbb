STELLA Ndabeni-Abrhams, die minister van kommunikasie en digitale tegnologie, gaan 'n ondersoek begin om vas te stel hoe Uyinene Mrwetyana se vermeende moordenaar aangestel is. Die 42-jarige beskuldigde, wat Maandag in die Wynberg-landdroshof verskyn het, het vir 'n poskantoor in Claremont gewerk. "Dit het onder my aandag gekom dat die werknemer van die Suid-Afrikaanse Poskantoor (Sapo), wat na bewering vir Mrwetyana vermoor het, vorige oortredings het," sê Ndabeni-Abrahams. "As aandeelhouer en verteenwoordiger van Sapo is ek diep geskok oor die feit dat Mej. Mrwetyana na bewering gesterf het aan die hande van ons eie." Ndabeni-Abrahams veroordeel die voorval en sê die wet moet sy gang gaan. "Terwyl ons die hofverrigtinge respekteer, wil ek persoonlik hê die moordenaar van Mrwetyana moet die moeilikste straf moontlik kry." - JacarandaFM