‘N MAN van Sharpeville het na bewering sy twee girlfriends doodgeskiet toe hulle begin stry en het agterna ook sy eie lewe geneem. Kapt. Kay Makhubele, ‘n polisiewoordvoerder, sê bure van die 48-jarige man het die polisie gebel. “Toe die polisie Donderdag daar kom is die liggame van die man en die een meisie in die huis gevind. Die tweede meisie se liggaam is buite die huis gekry.” Makhubele sê: “Die man en een van sy meisies was in die huis besig om klaar te maak vir werk toe die ander een daar opdaag.” Die twee het toe ‘n uitval gehad. “Terwyl hulle nog so gestry het, het die man op die twee begin skiet voordat hy homself om die lewe gebring het.” - SowetanLive