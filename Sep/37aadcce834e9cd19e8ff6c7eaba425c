DIE arbeidshof het beslis dat die bankwerkersvakbond, Sasbo, nie Vrydag mag voortgaan met hul beplande staking nie. Sasbo en 50 000 van hul lede was van plan om Vrydag teen retrenchments in die banksektor te staak. Regter Hilary Rabkin-Naicker sê Cosatu en sy affiliaat voldoen nie aan die voorwaardes van afdeling 77 van die Wet op Arbeidsverhoudinge (WAV) nie. "Enige persoon wat deel neem aan die beplande staking, geniet nie die beskerming wat met afdeling 77 van die WAV gepaardgaan nie," sê sy."Cosatu and Sasbo are hereby interdicted with encouraging or enticing employees to engage in the intended protest action ... unless and until such time as they have complied with section 77 of the LRA," she said. Business Unity South Africa (BUSA) het 'n dringende hofaansoek gebring om die staking te keer. Solly Phetoe, adjunk sekretaris-generaal van Cosatu, waaraan Sasbo geaffilieer is, sê hulle is deur hul regspan gesê om te appelleer teen die bevinding. "Ons vra ons lede om nie uit te gaan terwyl ons teen die proses appelleer nie." Kaizer Mozane, sameoreper van die nasionale ekonomiese ontwikkeling en arbeidsraad vir Busa, is bly oor die uitspraak en sê griewe moet opgelos word deur gesprekvoering voordat die strate ingevaar word. "Dit is nie eintlik 'n oorwinning nie. Dit dwing hulle net om terug te gaan na Nedlac en hul griewe te bespreek voordat hulle enige vorm van aksie oorweeg," sê Moyane. - News24   