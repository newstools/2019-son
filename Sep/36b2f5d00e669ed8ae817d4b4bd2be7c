’N MAN van Matenteng village in Bushbuckridge in Mpumalanga het vlugtig hierdie week in die hof verskyn op aanklag dat hy sy ouma met 'n graaf doodgeslaan het. Brig. Leonard Hlathi, ’n polisiewoordvoerder, bevestig die 95 jarige Maria Mashego se liggaam is buite die huis van haar kleinkind gekry. “Samuel Malele het binne die huis op die rusbank gesit, terwyl sy ouma leweloos buite gelê het.” Volgens gerugte het Malele sy ouma daarvan beskuldig dat sy hom bewitch het. Dis toe hy haar met 'n graaf aangeval het. Hlathi vertel: “Mashego was besig om met haar seun te praat toe Malele haar roep. Sy het na hom gegaan om te hoor wat hy soek.” Volgens haar seun het hy snaakse geluide uit die huis hoor kom. Die seun vertel: “Ek het toe  gaan kyk en toe ek daar kom sien ek Malele is besig om my ma met 'n graaf te slaan. "Oral om my ma was net bloed.” Volgens die seun is daar aan hom gesê as hy inmeng gaan hy ook doodgemaak word. Hy het toe by bure om hulp gaan soek, maar dit was te laat. SowetanLive berig Samuel Malele (39) sal vandag om borgtog aansoek doen. Hy is sedert Maandag in aanhouding.