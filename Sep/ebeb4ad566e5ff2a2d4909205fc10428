T.I. eet nie vaak-pies nie en laat nie toe dat ’n geldgierige pastoor hom indoen nie. Die rapper het dié week op sy radio show verduidelik hoekom sy gesig so suur was in ’n foto wat viral gegaan het. Die foto is geneem toe hy en sy vrou, Tiny Harris, Kanye West se weeklikse (sondige) “Sunday Service” in sy (duiwels)kerk, die New Birth Missionary Baptist Church, bygewoon het. Die “About the Money”-rapper vertel hy het by die kerk aangekom kort nadat die offerandes opgeneem is. Sy rapper-tjommie 2 Chainz en dié se vrou, Kesha Ward, was saam met hulle. Vra Hulle het in die heel voorste gestoeltes gesit. T.I. sê hy het al ’n dooie rot geruik toe hy en sy mense heel voor moes sit. Hulle het skaars gesit of die celeb pastoor Jamal Bryant vra toe vir nóg ’n ronde offerandes. Dié keer het hy gevra dat 20 lidmate $1 000 (sowat R15 000) in die geldbordjie moet gooi. Die rapper grap: “Toe ons gaan sit, was daar ’n nuwe agenda. Dit was amper asof hulle die rooi klokkie in The Player’s Club gelui het. “Dis nie dat ek iets teen pastore of predikante het nie. “Dis net, ek is in die kerkbanke grootgemaak en is geleer om alles mooi dop te hou. “Jy gaan nie ’n game met my speel nie. “Ek sal nie uitgebuit word nie.” Die pastoor het toe ’n hele lang verduideliking in die sosiale media gelaai. Hy het gesê hulle koop met dié geld skoene vir minderbevoorregtes in die gemeenskap.