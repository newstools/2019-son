WEENS die ergste droogte in byna 40 jaar, vloede ná ’n sikloon en ekonomiese ineenstorting face Zimbabwe sy ergste hongersnood nóg. Zimbabwe se voorraad mielies, sy stapelvoedsel, sal waarskynlik teen Januarie op wees. Tot drie uit elke vyf Zimbabwiërs sal dan nie genoeg hê om te eet nie, sê die VN se Wêreldvoedselprogram (WFP). Zimbabwe het die afgelope 20 jaar kort-kort voedseltekorte gehad, maar dit was gewoonlik tot die platteland beperk. Dié keer is 3 miljoen van die 8,5 miljoen mense wat deur honger bedreig word, stedelinge, sê Eddie Rowe van die WFP. “Jy gaan baie meer honger mense in Zimbabwe hê as ooit tevore,” waarsku Rowe. – Bloomberg News