DIE kykNET&kie-geselsprogram, Tussen Ons, het Donderdagaand hul grootste kontantprys nóg op die program oorhandig. Die organisasie, The Lunchbox Fund, wat maaltye aan weeskinders en weerlose skoolkinders in townships en die platteland verskaf, het ’n allermintige R3,5 miljoen van KFC Add Hope ontvang. “Ek het skoon hoendervleis! Dis fantasties, ons sal dit met absolute trots gebruik,” het Sue Wildish, besturende direkteur by The Lunchbox Fund, reageer. Andra Nel, korporatiewe sosiale belegger by KFC, sê met die bedrag sal The Lunchbox Fund sowat 1 600 kinders oor drie jaar kan versorg. “Ons het rêrig gevoel dat kinders in KwaZulu-Natal ons hulp nodig het. 73% van die kinders in KZN leef in armoede. “Ons is net ongelooflik trots dat ons met ‘n organisasie soos The Lunchbox Fund kan saamwerk.” Die gasvroue, Tracey Lange, Ingrid Jones, Success Lekabe, Kay Karriem en Zelda la Grange, was net so opgewonde. Lange sê: “So maak ons kinders se magies rand vir rand vol. Dis die wonderlikste as mense net bereid is om te help.” 