’N PASGEBORE baba is dood nadat hy in die Mahikeng Provinsiale Hospitaal in Noordwes in ’n broeikas was wat te warm gestel was. Madoda Sambatha, provinsiale MEC van gesondheid, en Priscilla Williams, voorsitter van die portefeuljekomitee vir gesondheid en maatskaplike ontwikkeling, was by die hospitaal om ondersoek in te stel. Mishandel Nadat die baba brandwonde opgedoen het, is hy en sy ma Donderdag oorgeplaas na ’n Pretoriase hospitaal. Die baba is op pad dood. Sambatha eis dat die skuldiges ferm vasgevat word. Hy het verskeie ander klagte bekyk. Een pasiënt het beweer verpleegsters mishandel pasiënte. Daarna het verpleegsters na die klaer as “die MEC se pasiënt” verwys, maar g’n tugstappe is gedoen nie. In ’n ander geval het ’n klerk pasiënte huis toe gestuur sonder dat ’n dokter of verpleegster hulle gesien het. – News24