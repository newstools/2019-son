NOG ’n man se lewe is kortgeknip deur ’n Metrorail-trein. ’n Monte Vista-trein wat onderweg Kaapstad toe was, het ’n onbekende man gister net ná 08:00 tussen die Kente­made- en Century City-stasie getref. Pendelaars moes alternatiewe vervoer reël omdat treindienste tot ná 12:00 opgeskort was. Die man het na bewering langs die spoor geloop toe die trein hom getref het. Onbekend Daar was gerugte dat rowers op die trein was. Hierdie is die tweede soortgelyke voorval binne ’n maand. Riana Scott, Metrorail se woordvoerder, het die voorval bevestig. Die man se identiteit was laat gister nog onbekend. Scott sê ook daar was geen bewering oor rowers nie. Scott moedig pendelaars aan om enige voorvalle aan te meld omdat die ontplooiing van sekuriteit gegrond word op CPA (misdaad-patroon-ontleding) en CTA (misdaad-tendens-ontleding).