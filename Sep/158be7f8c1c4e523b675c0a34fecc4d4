COPS in Uitenhage ondersoek die skielike dood van ’n skoolhoof Donderdagmiddag. Wyle Samuel Marais (59), was hoof van die Hoër Tegniese Skool Daniel Pienaar in Uitenhage. Kapt. Gerda Swart, ’n polisiewoordvoerder, sê twee leerders is Donderdag omstreeks 14:35 deur twee onbekende mans genader terwyl hulle in Daniel Pienaarstraat gestap het. Volgens Swart het een van die mans die leerders skielik met ’n mes gedreig en hulle selfone geëis. Die booswigte het die selfone gegryp en weggehardloop. Die twee leerders het onmiddellik teruggehardloop na die skoolkoshuis en die voorval by die skoolhoof aangemeld. Vasgetrek Marais, die leerders en nog ’n onderwyser, het toe in ’n voertuig geklim en na die verdagtes begin soek. “Een van die leerders het een van die verdagtes – ’n 17-jarige seun – gespot terwyl hy (die verdagte) in Channerstraat gestap het,” sê Swart. “Toe die verdagte die voertuig gewaar, het hy in Buxtonstraat ingehardloop en is daar saam met die hulp van ’n lid van die publiek vasgetrek.” Volgens Swart het Marais langs die verdagte gestaan waar hy (Marais) toe skielik inmekaargesak het. Sy sê lede van die gemeenskap het die ambulans ontbied. Marais is egter op die toneel dood verklaar. Volgens Swart is die oorsaak van sy dood in dié stadium nog onbekend. Teruggevind Die polisie in Uitenhage het ’n inquest docket asook ’n roof-dossier geopen. Die verdagte – ’n jeugdige – word in Port Elizabeth aangehou. Een van die gesteelde selfone is teruggevind. Daar word steeds ondersoek ingestel na die whereabouts van die ander verdagte. Enigeen met meer inligting oor die voorval met betrekking tot die roofsaak kan AO Deon Roos bel by 079 896 8148. Mense inligting het wat verband hou met enige ander misdaad kan die polisie se Stop Misdaadnommer bel by 086 001 0111. Inbellers kan anoniem bly en alle inligting sal streng vertroulik hanteer word.