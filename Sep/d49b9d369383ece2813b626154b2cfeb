JADE September mag maar haar panties en make-up in die gevangenis dra – al is sy in ’n sel vir mans. Jade, wat voorheen as Je­rome Benjamin bekend was, het Maandag haar saak in die gelykheidshof getol. Dié transgender vrou word in die Malmesbury-gevangenis aangehou. Sy het haar lover in 2013 vermoor en dien straf uit vir die moord. Jade het deur die regslui vir mense­regte die minister van justisie, dié van korrektiewe dienste en die Helderstroom-, Malmesbury- en Brandvlei- gevangenis voor die gelykheidshof gedaag. Haar lawyer, adv. Nicole Lewis­, het aan die hof gesê Jade is ver­neder en daar is teenoor haar as transgender persoon gediskrimineer. “Basies is daar vir haar gesê sy kan haar identiteit as trans-vrou net in haar kamer uitleef. “Toe sy dit nie wou doen nie, is haar make-up weg­geneem en sy is in enkel­aanhouding geplaas.” Maandag het regter Chantal Fortuin bevind die departement van korrektiewe dienste het wel nie reg teenoor Jade opgetree nie. Sy het beslis dat Jade se juweliersware, onderklere en make-up wat van haar weggevat is, weer teruggegee moet word. Fortuin het ook beslis dat Jade toegelaat moet word om haarself as vrou uit te leef al word sy in ’n enkelsel in die mansafdeling aangehou. Andersins moet sy na die vroueafdeling oorgeplaas word, maar ook in ’n enkelsel.