DIE beste bestuurder in die wêreld, Jürgen Klopp, sê hy is ongelooflike dank aan Liverpool verskuldig. Die Duitser se uitlating kom nadat hy Maandag in Milaan as Fifa se coach van die jaar aangewys is. Klopp sê dit wys sy Reds-span se karakter dat hulle teruggebons het ná die nederlaag in die Champions League final teen Real Madrid in 2017 en dit in 2018 gewen het. Dis dié karakter wat sy sukses verseker het. “Wow! Wat kan ek sê? Ek moet natuurlik baie mense bedank,” was Klopp se reaksie. “Ek moet begin met my familie by die huis. Niemand sou 20 of selfs 10 of 4 jaar gelede verwag het ek sou hier staan nie. “En hoe close was dit met Mauricio (Pochettino)? As ek dit nie gewen het nie, dan was dit hy. Dis ’n ongelooflike job wat hy én Pep (Guardiola) doen,” aldus Klopp. Sari van Veenendaal is die beste vroue goalie en die Amerikaner Jill Ellis is die beste vroue coach. Megan Rapinoe is die beste vrouespeler.