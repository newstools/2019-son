ALTESAME 66 vuurwapens is afgeneem in die twee maande dat die polisie se nuwe bende-eenheid in die Northerns besig was. Daar is ook ’n spul arrestasies gedoen. Die jongste arrestasie is Dinsdag uitgevoer, sê kol. Priscilla Naidu, ’n polisiewoordvoerder. Beamptes was besig met operasies in die omgewing van Helenvale. Deursoek “Ons lede was 10:20 in Reyneckestraat toe hulle twee mans voor ’n huis sien staan. Een van die mans het ’n gun uitgehaal en na die agterkant van die huis gehardloop. “Ons lede het die man agternagesit en die 27-jarige verdagte in ’n toilet gecorner. “Toe hulle die area deursoek, is ’n 9 mm-pistool in ’n ou wasmasjien gekry.” Die man is toe gearresteer en word aangehou op ’n klag van die onwettige besit van ’n vuurwapen. Hy sal binnekort in die plaaslike landdroshof verskyn. Daar is op die vuurwapen beslag gelê.