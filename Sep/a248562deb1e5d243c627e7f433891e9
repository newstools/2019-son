KEVIN Hart (40) herstel nog van sy rugbesering ná ’n ernstige ongeluk, maar hy moet klaar weer deal met nóg slegte nuus. ’n Model sleep die komediant hof toe oor hy hulle glo skelmpies in ’n hotelkamer in Las Vegas afgeneem het toe hulle consensual seks gehad het. Montia Sabbag (28) sê Kevin het nie haar toestemming gevra om die seksvideo te maak nie. Sy meen hy moet nou daarvoor betaal. E! News berig die model sleep die Ride Along-akteur hof toe vir die aardige bedraggie van $60 miljoen (sowat R878 miljoen). Dis wat Tom Hanks betaal is vir sy rol in Forrest Gump. In die video wat in 2017 aanlyn uitgelek het, kan jy glo sien hoe die model kaal is van haar middeltjie af tot by haar privaatdele terwyl sy en Kevin die kateldans doen.