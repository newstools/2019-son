TWAALF mense is sover gearresteer nadat verskeie winkels, wat aan buitelanders behoort, in Johannesburg geplunder is. Die onluste het Sondag begin toe 'n groep mense winkels geplunder en motors en geboue aan die brand gesteek het. 'n Johannesburgse Metropolisie-beampte is ook beseer. Mavela Masondo, 'n polisiewoordvoerder, sê dié wat gearresteer is, is gevang terwyl hulle besig was om winkels te plunder. Masondo sê dit is nog onduidelik wat tot die onluste gelei het, maar soek nog na ander verdagtes wat betrokke is.- EWN