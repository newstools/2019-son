STEVE “Shag” Hansen, afrigter van die All Blacks, sê sy span sal soos ’n resiesperd moet peak om rugby se World Cup (WC) ’n derde keer in ’n ry te wen. ’n Geskiedenis van wen en die waarde van ’n goeie fiksheidsafrigter het, volgens Hansen, baie daarmee uit te waai. Die All Blacks wil op die WC vanjaar in Japan geskiedenis maak deur ’n derde agtereenvolgende keer as wêreldkampioen gekroon te word. “Ons sal die expectations moet hanteer,” het Hansen ná sy span se gemaklik sege van 92-7 oor Tonga gesê. “In 2011 het ons dit net-net hanteer. In 2015 het ons dit baie goed hanteer, maar 2011 se sukses het baie daarmee te doen gehad. “Wanneer jy dan na vorige kere gaan kyk, het ons dit nie goed hanteer nie. Maar dit help om te wen om daardie tipe goed te hanteer. “Ons het ’n massiewe geleentheid om iets te doen wat nog nooit tevore gedoen is nie.” Om gereed te wees vir die challenge, sê Hansen, sal sy span op twee tye moet peak. Die eerste peak wat die All Blacks teiken, is die groepfase en dan weer wanneer die uitklopfase begin. “As jy perdewedrenne volg, sal jy dalk verstaan wat ek bedoel,” verduidelik Hansen. “Wanneer ’n resiesperd wegtrek, hoef hy nie op sy beste te wees nie, maar net goed genoeg. “Wanneer jy regtig wil peak, moet jy op jou allerbeste wees, wanneer die tenk al leeg is en jy niks oor het nie. Die All Blacks en Springbokke pak mekaar op 21 September in Yokohama.