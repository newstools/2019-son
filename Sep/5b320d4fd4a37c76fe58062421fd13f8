DIE mense oorsee kan maar relax – ons eet al jare hoenderpote en ons haal steeds asem. Die internet het dit mos dié week verloor toe Cardi B ’n video in die sosiale media post waarin sy tog te lekker smul aan dié cuisine waarvoor ons Suid-Afrikaners so lief is. Saam met die video skryf die “Money”-rapper: “Hoe gaan dit, julle?” En met die mense daar oor die waters gaan dit nie te goed nadat hulle die video onder oë gehad het nie. Ek sien amper 11 miljoen mense het al na die video op Instagram gekyk en hoewel ons Suid-Afrikaners optel vir Cardi oor sy hoenderpote geniet, wil die Yanks sommer naar word vir die video. Een gebruiker het net gecomment: “Yuck.” ’n Ander een laat hoor: “Ewwww”, met ’n hele klomp siek-emoji’s daarby. Nog een sê: “Daar is geen twyfel nie. Cardi­ B is ’n Suid-Afrikaner.” Ek gaan sommer nóú vir my lekker gebraaide walkie talkies in die ekasi gaan soek.