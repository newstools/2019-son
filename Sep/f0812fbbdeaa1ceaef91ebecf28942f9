’N SEUN (16) van die Baai se noordelike gebiede het homself noodlottig gewond met ’n vuurwapen. Volgens kapt. Sandra Janse van Rensburg, ’n polisiewoordvoerder, is die seun in die hospitaal oorlede nadat hy homself Saterdag per ongeluk geskiet het. “Daar word beweer die seun was Saterdag tussen 19:00 en 20:00 saam met sy vriende in ’n kamer in ’n buitegebou in Arcadia. “Blykbaar het die slagoffer met ’n vuurwapen gespeel. “ ’n Skoot het afgegaan. Hy is in die kop getref.” Hy is hospitaal toe geneem, maar is daar dood. Die polisie het met ’n geregtelike doodsondersoek begin.