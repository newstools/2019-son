DJ BLACK Coffee jaag deur die wêreld. Buitelanders is darem lief vir ons local DJ Black Coffee, in so ’n mate dat hy vir die eerste keer by ’n Formule 1 (F1) Grand Prix (GP) was. En, nee, hy het nie vir ’n kaartjie betaal nie – hoewel hy dit kan bekostig – omdat F1 hom spesiaal genooi het. Volgens Channel24 was die “Drive” hitmaker se laities Sondag saam met hom en hulle het internasionale sterre by die Belgiese GP ontmoet. Beste Onder hulle was die dag se wenner, Charles­ Leclerc, Lewis Hamilton (tweede) en Valtteri Bottas (derde). Die plaaslike DJ sê in ’n verklaring dié was een van sy beste ervarings ooit. Hy sê: “Dit was my eerste keer by ’n F1, en wat ’n ongelooflike ervaring vir my en my seuns. “Die hoogtepunt was om in die McLaren garage te wees en die pit stops te beleef. “Ek het dit selfs reggekry om dit op video vas te vang. “Ons is so hêppie om die dag saam met F1 te beleef.”