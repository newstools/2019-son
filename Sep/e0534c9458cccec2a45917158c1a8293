DIE Cape Town City midfielder Roland Putsche sê hy wil die pressure van sy oefensessies nou op die speelveld release. Die 28-jarige yster is weer fiks ná sewe maande op die kantlyn weens ’n kniebesering. Hy moes ’n operasie ondergaan om los stukkies kraakbeen uit sy knie te laat verwyder. En gedurende sy herstel was dit duidelik sigbaar hoe die Citizens Putsche se dienste gemis het. Net soos sy span hom gemis het, so baie het die boorling van Oostenryk sy rol in die City-span gemis. “Om eerlik te wees, ek kan nie wag om weer my toks aan te trek en vir City te speel nie,” bieg Putsche. “Ek het die laaste paar maande so hard geoefen. Ek wil nou net op die speelveld kom om al die druk van die oefensessies te release. Beste “Persoonlik voel ek goed en ek is sommer gereed vir ons volgende tuisstryd. “Maar natuurlik hang alles af van die coach (Benni McCarthy) af. “Dis sy besluit en hy weet wat die beste is vir die spelers en die klub,” voeg Putsche by. City kom dié naweek teen Golden Arrows te staan en ná ’n baie opwindende draw (3-3) met SuperSport United is die Kapenaars op soek na drie punte. Laastens het Putsche aan Son erken dit was nogal vir hom uitputtend om so lank buite aksie te wees. “Jy voel treurig, want daar is so baie wat jy wil doen. Die realiteit is dat jy ook beperk is en nie jou spanmaats kan uithelp of sake beïnvloed nie.” Putsche het sy blydskap uitgespreek teenoor sy spanmaat Thabo Nodada, wat geskitter het ná sy terugkeer tot die span. Nodada, wat ook maande op die kantlyn was ná ’n gebreekte been, het twee van City se drie doele aangeteken in die gelykop stryd met SuperSport United die afgelope naweek. “Ek is baie happy vir hom, hy verdien dit,” sê Putsche.