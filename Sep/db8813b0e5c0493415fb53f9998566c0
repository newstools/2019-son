ONS sukses is op gesonde geestelike beginsels gebou. Só beskryf Julius Flucks, afrigter van die rugbyspan Hamlets, sy span se sukses in vanjaar se Wit-Sentraal-streek in die Boland. Flucks (41) se span het die afgelope jaar kookwater rugby gespeel en boaan die punteleer geëindig. Hy is self ’n voormalige speler van dié klub, wat vanjaar sy 40ste bestaansjaar vier. Flucks het drie jaar gelede die leisels as afrigter oorgeneem. In sy eerste seisoen het hy vierde op die punteleer klaargemaak. Verlede seisoen het die Helde van Hamlet tweede op die punteleer geëindig. Roses was toe die wenner. “Ek het die oefensessies verander. Ons het drie keer per week begin oefen en Vrydagaande aan die spelers se geestelike ingesteldheid gewerk. Dit het ’n reuseverskil gemaak. “Ek het my vertroue in die jong spelers geplaas. Hulle het deliver – iets waarop die gemeenskap baie trots is. Kanonne “Ons fokus swaai nou na die Top12. Ons hoop om daar met die groot kanonne klaar te speel,” het Flucks met ’n breë smile gesê. Die helde van Pacaltsdorp het Bridgton Saterdag met 52-21 geklop. Hulle staan ná 21 wedstryde op 87 punte. Ander uitsale is: Barbarians 13, Progress 17; Crusaders 85, Groot-Brak 5; Evergreens 52, Bridgton 21; Jaguars 32, Blanco 14; Silver Stars 17, Heidelberg 48; Maori’s 34, George 43.