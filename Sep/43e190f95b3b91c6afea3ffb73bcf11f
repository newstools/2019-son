ALMAL praat oor haar champopo! Onse Bonang se vonkelwyn is nou net so international soos sy! Die plaaslike TV-persoonlikheid en sakevrou het haar House of BNG bubbly in Maart hier in Mzansi uitgereik. Nou gons die mense oorsee ook daaroor. Ek sien op Channel24 onse Queen B se champopo is selfs gefeature in ’n onderhoud op die internasionale nuuskanaal BBC World News. Sy het al Vrydag haar fans op Instagram vertel dat haar Suid-Afrikaanse weergawe van sjampanje – ’n Méthode Cap Classique (MCC) – op dié nuuskanaal sal verskyn. Krap En sy het dit sommer weer aan almal genoem dat sy die eerste en enigste Suid-Afrikaanse vrou is met haar eie vonkelwyn brand. Ek het mos laas gesê die champopo kos nogal ’n aardige bedraggie. Miskien moet ek my ogies styf toeknyp en daai R379 maar uit my vlak geldsak krap. Die champopo is ’n groot hit onder local fans en het al hande gevat met groot local events soos die Durban July en Miss SA. Bonang, wat die wêreld al plat gereis het en ’n groot vonkelwyn-liefhebber is, meen haar MCC is die prop se pop. Sy skryf op Instagram: “Ek maak ’n asemrowende sparkling wine, het jy dit al geproe?” Nee kyk, Bonang doen die dinge wat dinge doen wat die dinge laat gebeur.