DIT hoef nie ’n eensame pad te wees nie. Baie victims van geslagsgeweld is volgens kenners te skaam of bang om na vore te kom en deal alleen met hulle hartseer. Maar daar is hulp beskikbaar. Haseline van Vught, ’n lid van die Nelson Mandelabaai-munisipaliteit se ondersteuningsgroep vir slagoffers van geslagsgeweld, was self in daardie bootjie. “Ek is deur ’n egskeiding omdat my man my emosioneel en verbaal abuse het.” Sy sê daar is vroue wat in vrees in huwelike sit omdat hulle oor hulle finansiële omstandighede bekommerd is. “Abuse was maar nog altyd daar, dis net nou so baie op TV. Destyds is dinge stil gehou.” Vroue wat byvoorbeeld 30 jaar later praat, moet ook deur ’n healing process gaan, sê sy. “ ’n Mens moet die persoon se mind hernu. Jy moet ook vir hulle coping mechanisms leer.” Denzel Jacobs, ’n maatskaplike werker, werk met sake in Uiten­hage en Despatch­. “Slagoffers voel fisiek vuil en gee dikwels nie meer om vir hulle liggaam nie. Hulle het ’n lae selfbeeld en hulle vertroue moet weer opgebou word. “Hulle is confused of kan verval in substance abuse. Weekliks kry ons gevalle waar kinders deur familielede verkrag is. “Baie oortreders is bekend aan hulle victims” sê Jacobs. Talle polisiestasies het slag­offervriendelike fasiliteite waarheen slagoffers vir bystand en berading kan gaan. Karen Kemp van Bethelsdorp se gemeenskapspolisiëringsforum sê die eerste stap is om ’n saak aanhangig te maak. “Dit begin by die slagoffer. Hulle moet daardie stap doen. “Daarna neem die eenheid belas met gesinsgeweld, kinderbeskerming en seksuele misdrywe oor. “Die victim gaan vir ’n mediese assessering en kry berading,” sê Kemp voorts.