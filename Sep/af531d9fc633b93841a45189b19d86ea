Hallo, liewe leser. Onlangs, aan die amptelike begin van die lente, het ek so ’n bietjie oor die jaarlikse spring clean gepraat. Die doel daarvan is om ontslae te raak van die donkerte en negatiewe energie wat in ons woning opgegaar het. Dit gaan egter nie net oor van dinge ontslae raak nie. Sodoende verwelkom ons ook nuwe energie – in ons huis én in ons siel. Nuwe lewe word verwelkom. Ek praat ook van nuwe lewe in die vorm van plante. Al die heilige boeke praat van die bewerking van die grond. As jy met grond werk, veral met jou hande, kom jy weer in kontak met moederaarde en Moeder Natuur en vloei nuwe energie na jou toe. Kom ons kyk eers in die huis. Daar is plante wat nie direkte son nodig het om binne te floreer nie. Hier kan jy kyk na English ivy. Nie net bring so ’n lewende plant positiewe energie in nie, dit skei ook suurstof in die huis af. Dis altyd ’n goeie ding. Dit word ook as ’n simbool van geluk (luck) gesien, want dit is groen. ’n Peace lily aard veral in slaapkamers wat nie son kry nie of in die badkamer. ’n African violet in die badkamer verwyder reuke. Kamers met gedeeltelike son kan varings kry. Daar word geglo varings lok feetjies, wat geluk bring. Die Mother-in-law’s tongue, ’n vetplant, aard ook goed in die huis. Buite by jou voordeur kan jy twee dwarf oranges in twee potte of in die grond plant. In die Ooste word geglo oranje en geel stel die kleur van goud voor. Sulke plante kan dus geld na jou huis trek. Teen die muur kan jy jasmyn plant. Dit kan teen die muur rank en gee ’n vrolike reuk af. ’n Pot met roosmaryn in die kombuis is nie net wonderlik vir kook nie, die plant het medisinale waarde. Boonop sal die plant sorg dat ander jou nooit vergeet nie. Lavender (daar is verskillende soorte, soos French en Italian) is ook ’n wenner, want die plant verteenwoordig balans in jou lewe. Geel marigolds aan die rante van jou grasperk en aan die voet van bome trek ook geld na jou huis – en insekte, wat lekker kos is vir voëls. Terloops, ek glo daarin om diere na die erf te lok, want hulle bring nuwe energie en nuwe lewe na jou plek. So, as jy kan, sit ’n bird feeder êrens. As jy ’n oop plek het waar ander plante nie groei nie, kan jy mint plant. Dis ’n goeie grondbedekker en trek geluk en geld aan omdat dit groen is. ’n Bay leave- en tiemieplant rond die prentjie af.