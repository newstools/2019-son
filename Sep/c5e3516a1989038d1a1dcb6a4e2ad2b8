DRIE mense is vir die ontvoering van Amy'Leigh de Jager, Maandag voor haar skool, gearresteer Brig. Vishnu Naidoo, ‘n polisiewoordvoerder, sê “Een man en twee vroue tussen 27 en 50 is omstreeks middernag gearresteer. “Een van die verdagtes is bekend aan Amy'Leigh se ouers, Wynand en Angeline de Jager.” Vier mans het die 6-jarrige uit haar ma se kar voor die Laerskool Kollegepark in Vanderbiljpark gegryp en in ‘n wit Toyota Fortuner weggejaag. Amy'Leigh is Dinsdagoggend tussen 02:00 en 02:30 langs die pad, nie ver van haar skool afgelaai nie. Twee mense, 'n man en 'n vrou, het haar na die polisiestasie geneem en sy is herenig met haar ouers.