“NATHALIA, the gangsters don’t think, they just shoot. “They do not belong here. God will punish the gangsters .” Met hierdie woorde het Nathalia Pienaar (6) se gr. R-klasmaatjies Saterdag van haar afskeid geneem. Haar begrafnisdiens is met styl in ’n stampvol Christelike Kerk in Lavender Hill gehou. Haar wit kissie is in ’n spierwit limo vervoer. In die limo het haar kissie in die rondte gedraai, gepas vir ’n klein prinsessie. Bendelede het Nathalia die vorige Saterdag voor haar huis in Lavender Hill doodgeskiet. Pastoor Jo-Ann Jackson het genoem hoe Nathalia haar eie konferensie gereël het deur Lavender Hill bymekaar te bring. “Ons sukkel om die gemeenskap bymekaar te kry, maar ’n kleine meisiekind kon dit regkry. “Die Here het toegelaat dat sy ons bymekaarbring. “Hy is bewus van die pyn wat deur Lavender Hill is. “Almal wat hier is, is hartseer. Nie net vir Nathalia nie, maar daar is baie ouers wat onskuldige kinders in die skietery verloor het. “Maar laat ek vir julle sê daar is hoop. Daardie hoop se naam is Jesus. “Dis soos ’n liggie wat aangegaan het.” Sy het aan die familie gesê: “Nathalia se stem of voetstappe sal nooit weer gehoor word nie. Julle sal nooit weer ’n bord of ’n koppie vir haar uitsit nie, want sy is nie meer hier nie.” Jackson het gangsters uitgemaak as “cowards” wat nie kan skiet nie. “Ek wil vir die gang lead­ers sê wat mense so laat skiet hulle moet oefening kry, want hulle kan nie skiet nie. Gebaar “Kindertjies se lewe word kortgeknip. Genoeg is genoeg!” Natasha Davids, Nathalia se antie, het die huldeblyk gebring. “Ek het Nathalia nie gebaar nie, maar sy was soos my eie kind. Toe ek haar daar sien lê, kon ek dit nie glo nie. “Ek het pas vir haar badwater ingetap, maar het nie geweet dat sy by die deur uitgehardloop het nie. “Ek het haar nie na haar dood gestuur nie. Dit was in die Here se plan.” Dit is daarop gemik om ’n einde aan bendegeweld en dwelms te bring. 