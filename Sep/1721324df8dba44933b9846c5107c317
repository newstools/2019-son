'N MOTORIS het in sy poging om 'n verkeersboete te ontduik, probeer wegjaag. Die verkeersbeampte het egter aan die bonnet vasgeklou. Die motoris is gedwing om na 'n paar meters stil te hou. 'n Taxi hou dan minute later voor die motor stil om te verhoed dat die motoris weer wegjaag. Die voorval het vermoedelik in Johannesburg gebeur. 'n Video van die voorval is deur 'n verbygaande motoris gemaak en deur die misdaadsaktivis, Yusuf Abramjee, op Twitter gedeel. Dit is al meer as 6 000 keer gekyk.