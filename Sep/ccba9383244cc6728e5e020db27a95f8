DAVID Pocock gaan Saterdag sy langverwagte comeback vir die Wallabies maak. Die 31-jarige bobaas-baljagter, wat lank met besering buite aksie was, gaan die span in ’n Rugby World Cup warm-up game teen Samoa in Sydney aanvoer. Nadat die inspirerende speler met twee beserings – sy kuit en sy nek – gesukkel het, het hy harsingskudding opgedoen. Nou is Pocock uiteindelik reg om hom weer op die wêreldverhoog op die proef te stel. Afskop Pocock het die grootste deel van die 2018-2019-seisoen misgeloop. Australië is gretig om hom weer in aksie te sien nadat hy ’n lang tyd deur beserings geteister is. Die Wallabies het tot dusver daarin geslaag om net 6 van hulle laaste 17 games te wen. Hulle beklee tans die sesde plek op die wêreldranglys. Saterdag se game sal Australië se laaste een wees voordat die World Cup later vandeesmaand in Japan afskop. Pocock vervang die Wallabies se huidige kaptein, Michael Hooper, wat nie in die wedstrydgroep van 23 spelers ingesluit is nie. Uittree Die span bestaan uit ’n mengsel van veterane en nuwelinge, wat die voorryman Jordan Uelese en heelagter Tom Banks insluit. Dit sal die Aussies se laaste tuiswedstryd vir Wallaby-sterre soos Will Genia, Sekope Kepu en Tatafu Polota-Nau wees. Dié trio het aangedui dat hulle ná die World Cup gaan uittree. AUSTRALIË se span is: Tom Banks, Dane Haylett-Petty, Adam Ashley-Cooper, Matt To’omua, Marika Koroibete, Bernard Foley, Will Genia, Jack Dempsey, David Pocock (k), Lukhan Salakaia-Loto, Adam Coleman, Rob Simmons, Sekope Kepu, Jordan Uelese, James Slipper. BANK: Tatafu Polota-Nau, Scott Sio, Taniela Tupou, Luke Jones, Liam Wright, Rob Valetini, Nick Phipps, James O’Connor.