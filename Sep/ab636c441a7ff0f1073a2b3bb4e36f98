'N BEJAARDE man is met R10 000 beboet nadat hy drie mans as slawe in Athlone aangehou het. Cosian Hendriks is skuldig bevind nadat hy laas jaar in Julie saam met die eienaar van 'n tavern gearresteer is. Die tavern-baas is intussen vrygelaat. Die drie mans is van Colesberg gebring en na bewering aan die tavern-baas verkoop waar hulle as slawe gebruik is. Kapt. Philani Nkwalase, woordvoerder van die Valke, sê die mans is 'n dag na hul aankoms gesê hulle sal die geld, wat gebruik is om hulle hierheen te bring, terug moet betaal. Die saak is aangemeld by die Athlone-polisiestasie nadat die pa van een van die slagoffers oor die situasie uitgevind het. Nkwalase sê die mans is bly om terug te keer huis toe. - EWN 