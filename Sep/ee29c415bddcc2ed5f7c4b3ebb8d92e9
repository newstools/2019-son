SUID-AFRIKA se musikante is besig om groot naam te maak by internasionale award shows. Nasty C is genomineer vir 'n BET-toekenning by die BET Hip Hop Awards in die kategorie Best International Flow. Die 22-jarige rapper en vervaardigier se nominasie kom nadat nog 'n Suid-Afrikaner Sho Madjozi onlangs met die toekenning vir Best International Act by die BET Awards weggestap het. Nasty C  kom te staan teen Falz van Nigerië, Ghetts van Engeland, Lil Simz van Engeland, Kalash van Frankryk, Sarkodie van Ghana en Tory Lanez van Kanada vir die toekenning. Die wenner sal op 5 Oktober in Atlanta aangekondig word. Die uitsending sal egter op 8 Oktober op Suid-Afrikaanse televisieskerms wees. - TimesLIVE