DIS hulle wat daagliks in die spervuur voor staan en toekyk en berig oor wat met ons vroue en meisies op die Kaapse Vlakte gebeur. Ook hulle vra: Hoeveel nog? Dis die wrede goed wat hulle sien wat mens innerlik kan laat knak. Maar hulle staan sterk en hou by hulle mandaat: Vertel aan Sonlanders wat werklik aangaan. Bohemia Jumatt en Tracy-Lynn Ruiters som dit soos volg op namens al hulle vrouekollegas: Waar begin ’n mens? Lank genoeg het ons vroue gesit en toekyk hoe ons spesie uitgemoor word. Ons lewe daagliks in vrees en dit alles net oor ons ’n vagina het! Mans moet ons begin respekteer. Dis ons liggaam en “nee” beteken “nee”! Ons is moeg daarvan om om elke hoek en draai oor ons skouers te loer. Hoekom moet ek as ’n vrou in Suid-Afrika vir my lewe vrees? Wanneer ek winkel toe loop of petrol gaan ingooi, selfs in my eie huis. Die onsekerheid is iets wat my daagliks raak. Die #AMINEXT dra soveel bekentenis. Son sal nie ophou tensy iets gedoen word nie!