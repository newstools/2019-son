DIE Celebration of Life-konsert mag julle nie misloop nie. En dis alles vir ’n goeie doel. Tony Foster, die organiseerder, sê die opbrengs daarvan sal geskenk word aan kinders by wie kanker gediagnoseer is. Tony sê: “Dis baie moeilik vir die families wat daardeur geraak word. “So, die gemeenskap se ondersteuning van die konsert word hoog op prys gestel.” Die legendariese sangeres Vicky Sampson tree ook op. Vicky sê: “My hart klop warm om ’n verandering in ons gemeenskappe te maak. Ek help graag waar ek kan om van ons gemeenskappe ’n beter plek te maak.” Jy sal jou dansskoene ook moet afstof, want daar gaan behoorlik gejol word op die musiek van die Kaap se top-musikante. Featuring Benewens Vicky is 11 ander bekende acts aan boord. Hulle is Ashley Pienaar, Don Vino, Loukmaan Adams, Jarrad Ricketts, Karin Kortjé, Virtual Jazz Reality, lede van die Fostering Foundation, featuring Mo George, Celeste Florence en Mpho, lede van die Mzansi Cultural Industries, featuring Sensation en Kevin Jacobs. Die show begin 20:00 op 26 September in die GrandWest se Grand Arena. Bespreek by Compu­ticket. Skakel 076 645 5199 vir meer inligting.