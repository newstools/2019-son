DIE Ndlovu Youth Choir van Limpopo het nou wel nie die $1 miljoen (sowat R14,9 miljoen) prysgeld op die oorsese talentkompetisie America’s Got Talent gewen nie... Maar by sy aankoms in sy tuisprovinsie het die koor en sy fans darem iets gehad om te celebrate. Daar het darem ’n ietsie vir die lede gewag. ’n Vet tjek vir R1 miljoen. Limpopo se MEC van kuns en kultuur, Thandi Moraka, het ons verteenwoordigers met die geld ingewag. Op hulle amptelike Twitter-profiel het Ndlovu laat weet R500 000 sal gaan vir die koor self en die ander helfte vir hulle musiekprogram, Rea Leboga. Simon Cowell was heeltemal weggeblaas deur die energie van ons Suid-Afrikaanse sangertjies, maar dis die vet Yank-TV-kykers wat die laaste sê gehad het met hulle votes. Anyway, die dirigent van die koor, Ralf Schmitt, het geshare dat daai kids uit van die armste gemeenskappe in ons land kom. Maar hulle het hulself nietemin opgehef. “Net om op die America’s Got Talent-verhoog te staan, laat ’n mens omtrent bars van trots,” vertel Schmitt. – Channel24