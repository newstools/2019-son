DRIE gewapende rowers het gedreig om 'n 51-jarige man van Witbank se kleinseun in 'n oond te druk voordat hulle hom in die kop geskiet het. Brig. Leonard Hlathi sê polisiebeamptes het Woensdag die man se liggaam in 'n poel bloed gevind met 'n koeëlwonde in die kop. Sy vrou is ook tydens die voorval wreed aangerand. "Sy het die polisie ingelig dat drie gewapende mans ingestorm het, geld geëis en gedreig het om haar kleinseun in die oond te druk as hulle nie sou saamwerk nie. Hulle het haar toe aangerand toe sy hulle inlig dat daar nie geld is nie," verduidelik Hlati. Die mans het sewe vuurwapens en twee televisies gevat voordat hulle in die vrou se Suzuki Swift gevlug het. Die kar is later verlate langs die N4 gevind. - News24