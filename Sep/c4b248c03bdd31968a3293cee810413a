NET sowat 30% bruikbare water. Dít is die huidige stand van die opgaardamme van die Nelson Mandelabaai. Hoewel die opgaardamme Kouga, Churchill, Mpofu, Loerie en Groendal se gesamentlike damvlakke op 36% staan, is ’n gedeelte daarvan ongeskik vir menslike gebruik. Die Baaise sakekamer het nou ’n dringende beroep op sy 700 member-maatskappye gedoen om alles moontlik te doen om water te spaar. Impak Die uitvoerende hoof van die sakekamer, Nomkhita Mona, meen die droogte-situasie word vererger deurdat die munisipaliteit nie met die publiek kommunikeer nie. “Daar is geen aggressiewe waterbesparingsveldtogte nie.” Hy meen die droogte het nie net ’n impak op mense nie, maar ook op besighede wat van water afhanklik is. Sou daar nie ’n konstante vloei van water in die Baai wees nie, sal baie besighede hulle deure moet sluit en mense hulle werke verloor.