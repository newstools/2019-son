BOCA CHICA (Texas). – Die biljoenêr en entrepreneur Elon Musk het die nuwe model van sy maatskappy se Starship bekend gestel. Musk wil dié ruimtetuig só inrig dat dit mense na die maan en Mars kan neem. Hy het animasies gewys waar die ruimtetuig op die maan en Mars land. Hy beplan om die tuig in die volgende ses maande te lanseer en die eerste mense volgende jaar die ruimte in te stuur. – Reuters