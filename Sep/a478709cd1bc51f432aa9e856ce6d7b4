DRIE cops van die blits­patrollie het gister op verskeie­ aanklagte in Somerset­-Wes se landdroshof verskyn. Luyuyo Maliko, Amphiwe Mafunda en Siya­bonga Mde is aangekla van gewapende roof, dwarsboming van die gereg en ontvoering. Hulle verskyning hou verband met ’n voorval wat in Julie op die N2 in Somerset-Wes plaasgevind het toe ’n perlemoen­stroper vasgetrek is. Volgens lt.kol. Andrè Traut, polisiewoordvoerder, was die drie cops aan diens toe die voorval plaasgevind het. Gestroopte Hy het gesê ’n die eenheid teen korrupsie het bevind die verdagtes het ’n taxi afgetrek en deursoek. In die taxi was gestroopte perlemoen van Hermanus. Son het verneem die bestuurder van die minibus is na bewering met ’n vuurwapen aangehou en die perlemoen is toe van hom gesteel. Die perlemoen is daarna vermoedelik in Lwandle verkoop. Die drie beskuldigdes is op borgtog van R5 000 elk vrygelaat. Die saak teen hulle is tot 21 Oktober uitgestel.