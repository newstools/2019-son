LADISMITH. – Die verset onder staatsamptenare oor ’n “redress” met hulle pensioengeld spoel soos ’n tsunami deur die dorp. In die Suid-Kaap het die voorgenome Civil Servants Pension Redress Movement (CSPRM) reeds 20 000 lede en daar word ná sy formele stigting gemik na ’n ledetal van 400 000. Dr. David Piedt, onderwyslegende, het ’n tjokvol VG Kerksaal hier toegespreek. Piedt het gesê: “Die resolusie wat die redress van pensioene aanspreek, moet hersien word. Daarvolgens moes mense voor 31 Desember 2012 aansoek doen. “Dit benadeel veral diegene wat reeds uit diens is. Daar selektief te werk gegaan met die toekenning van geld. Hof “Waarom kry een persoon R499 000 terwyl ander niks kry nie. Waarom het ’n vrou met 41 jaar diens net 8 jaar pensioendraende jare? “Die CSPRM gaan die regering konstitusionele hof toe vat. Ons het reeds die simpatie van die Menseregtekommissie.” Volgens Piedt het die regering reeds GEPF-geld gevat om Denel, Eskom en die SABC uit te bail. “Ons is in groot moelikheid. Ons sit op ’n tydbom. En hulle betaal niks terug nie. Ons as die CSPRM wil daar saam met die government, GEPF en vakbonde wees as daar aan ons geld gevat word. “Mense tans in diens moet hiervan kennis neem, want dit kan hulle toekom­stige pensioen in die gedrang bring.” Piedt het aan die ontstoke staatsamptenare genoem dat die kongres van die CSPRM van 18 tot 20 Oktober in die Kaap gaan plaasvind. Mense kan ook op die app Simplyshop as lede­ van die CSPRM registreer. Aansoeke om redress kan steeds gepos word na: The Principal Executive Officer, GEPF, 4 Hamilton Road, Arcadia, Pretoria, 0001.