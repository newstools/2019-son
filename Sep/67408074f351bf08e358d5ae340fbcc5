DIE moordenaar Jason Rohde mag aansoek doen om verlof tot appèl teen ’n beslissing wat die Wes-Kaapse hooggeregshof gemaak het. Hy wil uitkom op bail terwyl hy wag dat uitspraak op sy moordsaak weer bekyk word. Die appèlhof in Bloemfontein het bevind dat hy wel appèl mag aanteken. Rohde is in November 2018 deur regter Gayaat Salie-Hlo­phe skuldig bevind aan moord op sy vrou, Susan. Hy het haar in 2016 in die Spier Hotel, Stellenbosch, vermoor. Die egpaar het die betrokke naweek by die hotel deurgebring om ’n konferensie van Sotheby’s International Realty by te woon. Rohde was hoof van Sotheby’s in Suid-Afrika. Rohde het ná sy vonnisoplegging appèl teen die vonnis aangeteken, maar Salie-Hlo­phe het dit afgekeur. – News24