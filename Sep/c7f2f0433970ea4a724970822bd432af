WESBANK se inwoners eis ’n satelliet-polisiestasie. Dit was hulle uitroep op ’n gemeenskapsvergadering Maandagaand met die mayor, Dan Plato. Plato het eers hulde gebring aan die oorlede wyksraadslid Ricardo Saralina, wat onlangs weens ’n beroerte gesterf het. Dringend Plato sê: “Ek het my doubts gehad daaroor of ek moet voortgaan met die meeting, maar soos ek Saralina geken het, sou hy gesê het ons moet voortgaan.” Toe die vloer geopen is, het die inwoners hulle stemme behoorlik dik gemaak. Jonathan Abrahams het gesê crime is ’n groot uitdaging in die area en daarom is dit noodsaaklik dat Wesbank dringend ’n satelliet-polisiestasie kry. “Die polisie vat altyd lank om uit te kom wanneer ons hulle bel om uit te kom. Soms kom hulle nie eens uit nie. “Hoekom kan ons nie in die meantime metropolisie in die area kry nie?” Plato het gesê die kwessie van ’n satelliet-polisiestasie moet op nasionale vlak deur die SAPD besluit word. Hy het egter belowe om die moontlike ontplooiing van die Stad Kaapstad se stabiliseringseenheid met die mayco-lid vir veiligheid en sekuriteit, JP Smith, te bespreek. Dieselfde ’n Gemeenskapsleier, Ricardo le Roux, het gemoan oor huise waar daar nog nie plafonne ingesit is nie. Le Roux sê: “Daar is gesê ons gaan almal ceilings kry. Die werk het begin. “Sommige mense het ceilings, maar nog nie almal nie.” ’n Jeug-aktivis, Xandré Allen, het gekla oor dieselfde mense tydelike jobs deur die Extended Public Works Programme kry. Plato het gesê hy sal ook dié kwessie bekyk, sowel as die kwaliteit van waterpype nadat inwoners ook sanitasieprobleme onder sy aandag gebring het.