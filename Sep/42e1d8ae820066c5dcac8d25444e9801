LIONEL Messi (32) sê hy was “dol” oor die idee van Neymar se terugkeer na die sokkerklub Barcelona. Die Argentynse ster meen Neymar se teenwoordigheid sou hulle kanse verbeter om die klub se doelwitte te bereik. Barça is desperaat om weer as die koning van Europa (in die Champions League) gekroon te word. Messi meen Neymar (27) is die ontbrekende bestanddeel vir hulle wenresep. Neymar het Barça in 2017 verlaat om hom by sy huidige klub, Paris Saint-Germain (PSG), aan te sluit. PSG het €222 miljoen vir hom gehoes (deesdae is dit byna R3,6 miljard). Aangeteken Messi sê: “Hy was desperaat om terug te kom. Ek weet ook nie of die klub regtig probeer het nie.” Neymar het in 186 games vanaf 2013 tot 2017 vir Barça gespeel. Hy het 105 doele aangeteken. Vir PSG het hy tot dusver 51 doele in 58 wedstryde aangeteken. Neymar word vir ’n ruk al gelink aan ’n move terug na Barça. Nie een van die twee klubs was egter gretig om die deal te beklink nie. Messi sê: “Ek is dol oor die idee dat Neymar kan terugkeer. “Ek verstaan dié wat daarteen gekant is oor hoe hy die klub verlaat het, maar op sportvlak dink ek Neymar is een van die beste spelers in die wêreld. “As ons hom in ons groep kan hê, sal dit ons kanse aansienlik verbeter om ons doelwitte te bereik.” – AP