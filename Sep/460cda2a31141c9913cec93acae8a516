'N VIDEO, waarin dit voorkom of 'n metro cop dronk aan diens is, word wyd op Twitter versprei. Die video is aanvanklik deur die misdaadsaktivis Yusuf Abramjee gedeel. In sy twiet sê Abramjee die metro cop het amper in 'n motorfietsryer in Benoni vasgery en gedreig om hom te skiet terwyl hy hom record het. Die Ekurhuleni-munisipaliteit het op die twiet gereageer en gesê hulle gaan die saak ondersoek. In 'n video van die voorval sê die persoon, wat die video maak, die metro cop se vuurwapen is besig om af te val. "Vat daai vuurwapen weg voordat ons almal per ongeluk geskiet word," sê die persoon. Hy voeg dan by dat daar drank in die voertuig ook is. In 'n tweede video word die metro cop weggelei terwyl omstanders vra hoekom hy nie getoets word nie. Die cheeky metro cop vra dan self aan omstanders, wat sê hy is dronk, of hulle hom getoets het. - The South African 