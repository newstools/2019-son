NOU het Amerikaners dalk ’n rede om oor pres. Trump se muur na Mexiko te klim. ’n Regter in Mexiko het twee mense se versoek toegestaan om kokaïen vir ontspanningsdoeleindes te gebruik. Die linksgesinde pres. Andrés Manuel López Obrador het herhaaldelik gesê die land moet die dekriminalisering van dwelms oorweeg. Die twee mag die coke in hulle besit hê, vervoer en gebruik, maar dit nie verkoop nie. ’n Hoër hof moet nog dié uitspraak hersien en bekragtig. – AFP