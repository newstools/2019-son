MIEMIE the Poo moet maar wag om uit te vind of sy terug werk toe kan gaan. Elizabeth “Miemie” Wil­liams het gister ’n aansoek ingedien om Sondag terug werk toe te gaan. Miemie, ’n nurse by die Tygerberg Hospitaal, het naam vir haarself gemaak toe sy haar berk se vermeende skelmpie gedwing het om hondestront te eet. Laurentia Morkel, die staatsaanklaer, het gister aan Son bevestig dat die hoof van administrasie by Miemie se werk haar ingelig het dat Miemie steeds haar job daar het. Die hoof het haar ook ingelig dat Miemie nie formeel geskors is nie en dat haar dissiplinêre verhoor nog aan die gang is. Miemie se eerste skof begin dalk Sondag, maar omdat haar borgtogvoorwaardes haar prevent om haar voete by die hospitaal te sit, kan sy nie teruggaan nie. Nog ’n voorwaarde is dat sy nie haar huis mag verlaat nie. Miemie is in Augustus op R5 000 bail vrygelaat. Haar lawyer, Andrew Joyce, het die hof gevra om die voorwaardes te verslap sodat Miemie ’n salaris kan verdien. Joyce het ook bygevoeg dat Miemie ander werksgeleenthede het, maar omdat sy onder huisarres is, kan sy nie werk nie. Miemie, wat haar dreads vir ’n mancut hairdo geswop het, het gister onherkenbaar gelyk toe sy vol smiles verby die media geloop het en die beskuldigdebank gevat het. Maar die smile het vinnig van haar gesig verdwyn toe landdros Bukiwa Sambudla die hof ingelig het dat daar ’n baie belangrike rede is hoekom sy Miemie die voorwaardes gegee het. Sambudla het bygevoeg dat sy persoonlik viva voce (uit die perd se bek) van ’n werkgewer wil hoor dat Miemie nog by die hospitaal werk. Bestuur Miemie se twee medebe­skuldigdes, Portia Jonkers en Princess Gopi, het ook nuwe hairstyles gehad en gesê hulle is oukei met hulle borgvoorwaardes. Die saak is tot Maandag 7 Oktober uitgestel sodat die Tygerberg Hospitaal se bestuur hulleself in die hof kan kom please explain.