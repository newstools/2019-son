DEUR weg te hardloop vanaf die polisie is 'n voetganger deur hijackers doodgery. Die hijacker het gevlug nadat hy 'n man doodgeskiet en van sy voertuig beroof het. Lt.kol. André Traut, ‘n polisiewoordvoerder, sê: “Die voorval het Saterdagoggend omstreeks 01:30 plaasgevind. “Die polisie het reageer op 'n voorval waar 'n rooi BMW in gekaap en die eienaar geskiet is.” Volgens Traut het 'n jaagtog plaasgevind waartydens die hijackers 'n voetganger gestamp het. SowetanLive berig een verdagte op die toneel gearresteer. Die ander verdagte het uit die kar gespring en weggehardloop. Die polisie het bevestig 'n 9mm vuurwapen is ook op die toneel gekry. In 'n ander kaping is 'n verdagte Sondag deur die polisie geskiet en gewond. SowetanLive berig die verdagte is in Khayelitsha, toe die voertuig tot stilstand kom, gearresteer. "Daar is in hierdie voorval ook op valse vuurwapens beslag gelê." Traut noem: "Een van die verdagtes het ook 'n vuurwapen op die polisie gerig. "Dis toe daar op die verdagte geskiet en hy gewond is." Die drie verdagtes in twee voorvalle sal later hierdie week in die hof verskyn.