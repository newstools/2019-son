'N DURBANSE vrou en haar roommate is lewenslange tronkstraf opgelê vir die moorde van twee 10-jarige seuns. Die een 10-jarige was die seun van Amahle Maliwa se eks-boyfriend. Natasha Kara, woordvoerder van die nasionale vervolgingsgesag, sê Maliwa en Liziwe Ngwayishe was roommates. "Op 'n sekere punt in die verhouding het Maliwa met haar boyfriend gestry waarna hy die verhouding verbreek het. Die vroue het toe saamgesweer en besluit dat die enigste manier vir hom, om Maliwa se pyn van die break-up te voel, was om sy kind dood te maak." Kara sê die twee het geweet in watter park die kinders speel. "Op die dag van die voorval het die vroue die boyfriend se kind na 'n bebosde gebied gelok onder die voorwendsel dat sy pa hom wou sien. Hy was gedwing om gif te drink en toe hy uitpass, het hulle sy liggaam in 'n kanaal gegooi." Kara sê die vroue het geweet die seun se vriend sal hulle herken en het hom ook weggelok en gedwing om die gif te drink. "Die kind is met 'n glasbottel oor die kop geslaan, met sy skoolhemp verwurg en op die grond agtergelaat." Albei vroue is die volgende dag gearresteer. - News24