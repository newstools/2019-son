DIE Springbokke se skoknederlaag teen Japan in die 2015 Wêreldbeker is nou weer op almal se lippe nadat die Brave Blossoms vir Ierland die afgelope naweek gewen het. Japan het 'n rustyd-agterstand van 12-3 uitgewis om met 19-12 te seëvier teen 'n span wat nommer 2 op die wêreldranglys is. Hoewel die Bokke Japan gemaklik met 41-7 in 'n opwarmingswedstryd voor die Wêreldbeker geklop het,  meen Rassie Erasmus, afrigter, dat Japan kwaai aanspraak maak om na die kwarteindronde deur te dring. Erasmus sê as Japan vir Skotland wen, kan hulle bo-aan groep A eindig. "As Italië 'n wedstryd verloor, is daar 'n realistiese kans dat ons mekaar in die kwarteindronde kan kry," sê Erasmus. Suid-Afrika het in hul openingswedstryd teen die All Blacks  verloor en die afgelope naweek vir Namibië met 57-3  geklop. - JacarandaFM    