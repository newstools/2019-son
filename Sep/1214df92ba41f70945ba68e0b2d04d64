‘n Drie in die doodsnikke deur die kaptein Siviwe Soyizwapi het aan die Blitsbokke ‘n oorwinning oor Fidji in die eindstryd van die Oktoberfest sewes in Munchen, Duistland besorg. Dewald Human het Soyiswapi se drie verdoel om die telling op 12-10 te staan te bring met speeltyd reeds verstreke. Soyizwapi verdien egter vermelding vir ‘n flink stukkie dinkwerk. Hy het in die regterhoekie oorgeval maar nie die bal gedruk nie. Die Blitsbok-kaptein het opgespring en nader aan die pale gehardloop om die doelskop te vergemaklik. Human was komkommer-koel en het die bal deur die pale gedrop om die oorwinning te seal. Die Paarliet Kurt-Lee Arendse het vroeg in die wedstryd Neil Powell (afrigter) se span die voortou gegee deur ‘n pragtige beweging aan die regterkant af te eindig. Arendse is vining besig om ‘n ster vir die Blitse te word ná hy verlede jaar sy debut gemaak het. Hou hom maar gerus vorentoe dop… 