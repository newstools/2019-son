ONS rooikop met die groot bos krulle van die Kraaibak is dáái goose! Carmen Solomons het dié week haar eerste verskyning by die gewilde New Yorkse modeweek (NYFW) gemaak. Hoewel die pragtige 28-jarige van Kraaifontein al vir Rihanna se make-up-reeks Fenty Beauty en Kylie en Kendall se klerereeks gemodel het, asook in Drake en Usher se musiekvideo’s verskyn het, is dié NYFW-verskyning ’n nuwe hoogtepunt in haar model-loopbaan. Die local rooikop met haar unieke skoonheid woon nou al geruime tyd in Amerika, en hoewel die Yanks ’n stan­daard- idee het van wat vir hulle mooi is, maak Carmen met haar sproete en wilde krulle groot opgang in Amerika. Super-sjiek Toe ek ’n foto van onse girl op die loopplank by die NYFW sien, het ek kliphard hande geklap en geskree: “Yaaaaas, girl! Wys hulle!” Carmen het super-sjiek gelyk in ’n swart oversized T-hemp, ’n blinkerige deurskynende broek met ’n groot futuristic sonbril en ’n piepklein blink sak wat mos nou hoog mode is. Onse girl het vir die gewild klere-brand Pretty Little Things gemodel. Sy het die foto op haar Instagram gelaai. By die foto skryf sy: “My eerste #NYFW. Ek is so opgewonde om deel te wees van die @prettylittle thingX@ Saweetie show. Dankie dat ek in die show kon loop. Ek is so trots op myself.” Carmen, ons is net so trots op jou! Get it, girl!