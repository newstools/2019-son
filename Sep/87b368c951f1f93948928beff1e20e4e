EEN van die verdagtes in die moord op drie kinders in Clarke Estate, Elsies­rivier, het gister in die Goodwood-landdroshof snot en trane gehuil. Die beskuldigdes, Rowan Stuurman (31) en Peter No­kewes (36), staan tereg vir die moord op Vineto Africa (19), Malcolm (12) en Toslin (10) Samuels, en Adrian Alexander (12). Die slagoffers is Woensdagaand in hulle wendyhuis koelbloedig doodgeskiet. Malcolm en Toslin se ma, Mandy, en Adrian se ma, Brenda, is steeds in die hospitaal nadat hulle ook getref is. Die mans het na bewering die wendy se deur oopgetrap terwyl die onskuldige mense geslaap het en op hulle losgebrand. Die gemeenskap het Vrydagoggend in die Adriaanse-gemeenskapsaal in Clarke Estate ’n gedenkdiens vir die drie jong kinders gehou. Stuurman en Nokewes staan tereg vir vier klagte van moord. Die staat het aangedui hy gaan borgtog teenstaan. Die klagstaat is nog onvolledig en ander klagte kan bygevoeg word. Stuurman het in trane uitgebars en gesê hy het niks met die voorval te doen nie. Nokewes het gesê hulle is onskuldig en die moordenaars loop nog buite rond. Die twee het eers ’n regshulp lawyer versoek, maar toe daag ’n privaat lawyer vir hulle op. Die saak is tot Vrydag uitgestel. ’n Derde verdagte is aangekeer, maar later laat gaan weens onvoldoende bewyse, sê lt.kol. Andrè Traut, Wes-Kaapse polisiewoordvoerder.