Prins Harry en vroulief, Meghan, het Erfenisdag 'n draai in die Bo-Kaap gemaak en nie net oor die geskiedenis en tradisie geleer nie maar selfs aan huis van Shaamiela Samodien vir koekies en tee gegaan. Die hertog en hertogin van Sussex het Maandag in Suid-Afrika aangekom en hul besoek in Nyanga begin. Maandagmiddag het hulle Distrik Ses besoek. Die koninklikes het Dinsdagoggend op Monwabisi-strand begin voor hulle die middag na Bo-Kaap is.