DIE bendeskietery wat die laaste weke in Manenberg woed, het die lewe van nog ’n man geëis. Vier ander is gewond. ’n Vermeende gangster (20) is Woensdag omstreeks 17:00 helder oordag vol lood gepomp. Dié voorval het op ’n oop stuk veld oorkant Grieta Court gebeur. Nog vier, onder wie ’n vrou, is gewond. Die gewondes, wat tussen die ouderdom van 19 en 31 jaar is, is per ambulans hospitaal toe geneem. Van die mans wat gewond is, is na verneem word lede van die Hard Livings- en die Clever Kids-bende. Die vrou wat gewond is, is in die rug geskiet. Sy is in ’n privaat motor hospitaal toe geneem, waar sy nog in ’n ernstige toestand is. Volgens die in­woners is dit die Clever Kids en Hard Livings se lede wat mekaar probeer uitroei. Volgens sers. Noloyiso Rwexana, ’n polisiewoordvoerder, is niemand tot dusver ge­arresteer nie. Sy sê die cops ondersoek die skietvoorval. Die voorval het 09:15 in First Avenue plaasgevind. Volgens Rwexana het die 36-jarige man in die parkeerarea buite die hof geloop toe ’n onbekende man hom nader. Die verdagte het op hom losgebrand. Die gewonde man het dit tot by die hof gemaak en daar inmekaargesak. Hy is per ambulans na die hospitaal geneem. ’n Saak van poging tot moord is geopen. Getref Volgens Rwexana is die speurders nog besig om leidrade op te volg. ’n Saak van moord is geopen.