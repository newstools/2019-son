’N MENS moet teruggaan in die geskiedenis na die aankoms van die setlaars, want dís waar verkragtings begin het. Só praat Tremaine Barnes. Dié aktivis (28) is die dryfveer agter die Barefoot-veldtog teen die verkragting en sexual abuse van vroue en kinders. Saterdag is ’n optog in die Kompanjiestuin in Kaapstad gehou. Die meeste mense wat deelgeneem het, was vroue. Hulle het kaalvoet gestap om te wys hulle ondersteun rape victims. “Die bietjie pyn wat jy voel wanneer jy kaalvoet stap, kan nie vergelyk word met die pyn waardeur rape victims gaan nie, maar ons wil die aandag daarop vestig. “Die rapes het begin toe die setlaars in die land aangekom het. “Ons march na die Iziko Slave Lodge, want die rapes het met slawerny begin. “Baie vroue is daardie tyd gerape. Baie van ons kinders is uit rapes gebore. Natuurlik kan ’n mens nie sê dit was net die setlaars nie, maar dit het daardie tyd begin.” Barnes sê dis belangrik dat mans ook deelneem aan die gesprekke. Baie mense dink die antwoord is dat seksuele oortreders die doodstraf kry. Die aktivis Jessie Clarke-McLeod (24) sê dit sal nie die probleem oplos nie. “Ons moet die verkragtings keer voordat dit gebeur. Dis ’n maatskaplike probleem en ons moet dit fix. “In baie state in Amerika word die doodstraf nog toegepas, maar daar is g’n bewys dat dit mense afskrik nie.” Robyn Niekerk (23) het gesê sy march saam omdat sy die veldtog ondersteun. Niekerk dink ook die doodstraf kan nie werk nie omdat daar te veel korrupsie is en die landswette nie reg toegepas word nie. “Die mindset moet ver­ander word voordat iets daaraan gedoen kan word.”