PAST. Brendon Olivier stel dié naweek sy nuwe veldtog teen bendes bekend. Olivier, wat oorspronklik van die Northerns is, dink dis hoog tyd dat mense opstaan teen die bendes. Sy veldtog heet “The Gospel versus the Hitman”. Olivier wil mense byeenbring. Hy vra: “Kom ons sit ons verskille eenkant. Kom ons vergeet van church labels en geloof en laat ons in dié uitroeping verenig. Saam kan ons ons kinders red, want hulle is ons toekoms.” Die pastoor sê hy gaan die waarheid agter gangsters en skietery onthul en wys dat die regering nie omgee nie. Hy vertel: “God het my deur baie moeilike tye gevat sodat ek dinge wat ek eerstehands ervaar het, kan terugbring om mense te waarsku.” Weggegooi Son het vroeër berig Olivier het op 27 Mei 2009 die moord op Angelo Hendricks gesien. Hy wou nie getuig nie, maar het ná beloftes wel getuig. Daarna moes hy en sy gesin vir hulle lewe vlug, “want die regering het hom weggegooi”. Die gesin woon in ’n tydelike struktuur met min geriewe en vrees steeds vir hulle lewe. Die parkie langs die Primêre Skool Republiek in Windvogel is die bymekaarkomplek. Vandag se verrigtinge begin 19:00 en môre en Sondag s’n 16:00.