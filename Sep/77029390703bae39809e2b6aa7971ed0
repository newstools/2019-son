DIE polisie in die Baai ondersoek ’n saak van moord nadat die lyk van ’n vrou Saterdagoggend in ’n kar buite ’n kompleks in Fairview gevind is. Kapt. Sandra Janse van Rensburg, ’n polisiewoordvoerder, sê ’n inwoner van die kompleks het omstreeks 06:00 die Volkswagen Polo op die sypaadjie in Restitu­tionweg gesien. “Hy het gedink dit is vreemd dat ’n vrou daai tyd van die oggend alleen in ’n kar sou sit en het ondersoek ingestel. Reageer “Daar aangekom het hy die 30-jarige Sisanda Fani in die kar gekry. “Toe sy nie reageer nie, het hy ’n ambulans ontbied. Toe die paramedici daar kom, is sy dood verklaar.” Fani, wat in dieselfde kompleks gewoon het, het ’n koeëlwond in haar kop gehad. Die motief vir die aanval is nog onbekend. Nog geen arrestasies is gemaak nie. Kapt. Estelle Edwards kan ook by 079 520 3256 gebel word. Inligting kan selfs deurgegee word aan die Crime Stop-nommer, 08600 10111.