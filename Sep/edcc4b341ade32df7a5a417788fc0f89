DIE Suid-Afrikaanse Menseregtekommissie (SAMRK) se ondersoek na die Eben Etzebeth-geval gaan voort. Eerw. Chris Nissen, kommissaris van die kommissie, sê daar is Sondag met mense van Langebaan oor die voorval gepraat. “Daar is met die slagoffers en die gemeenskap gepraat en na klagtes geluister.” Dis nadat klagtes van rassisme en aanranding gekom Aangehoor Wilsnach sê die Springbok-rugbyspeler Etzebeth het hom op 25 Augustus by ’n kuierplek in Langebaan aan die Weskus aangerand en die H-woord toegesnou. Nissen sê getuienis word aangehoor en die ondersoek gaan voort. Hy het gesê hulle sal almal ondervra. “Die afgelope tyd was daar baie gevalle waar die H-woord gebruik is. “Ons mense is al so gekondisioneer dat hulle dit aanvaar. Dit maak nie saak wie dit gebruik nie, dis verkeerd,” het Nissen gesê.