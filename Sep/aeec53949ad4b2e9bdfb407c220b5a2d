TERRY Pheto laat Suid-Afrika se vlag hoog in die Verenigde Koninkryk wapper. Die local aktrise is in die naweek bekroon as die beste aktrise by die British Urban Film Festival (BUFF) in Londen vir haar skitterende rol in die fliek Faces. Ek sien op Channel24 die movie het ook twee ander toekennings op die fees gewen. Die Brit Aki Omoshaybi het weggestap met die toekenning vir die beste akteur in dié fliek en Faces is ook aangewys as die beste feature film. Kwessies Sy het die nuus op sosiale media aangekondig. “Ek het wakker geword met die wonderlike nuus dat ek die toekenning vir die beste aktrise by die British Urban Film Festival Awards gewen het. Wat ’n groot eer!” Die movie gee ’n blik in mense se lewe en die omstandighede waardeur hulle op ’n spesifieke tyd gaan. Terry verduidelik haar karakter aan East Coast Radio: “My karakter is in ’n toxic, abusive verhouding. Die movie beklemtoon kwessies waaroor mense te ongemaklik is om te praat.”