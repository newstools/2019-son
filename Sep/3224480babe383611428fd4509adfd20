KAAPSE motoriste is Maandagoggend gewaarsku om alternatiewe roetes te vat weens stakende trokdrywers wat vertragings op die N2 veroorsaak. Kenny Africa, die Wes-Kaapse verkeershoof, sê die N2 by Mew-weg is gesluit vir verkeer weens 'n trok wat die hoofweg in die rigting van Kaapstad blokkeer. "Motoriste wat die N2 van Somerset-Wes na Kaapstad gebruik word aanbeveel om gebruik te maak van alternatiewe roets. Die N2 is gesluit tussen Mew-weg en Spine Road." Africa sê die Du Toit Kloof-pas is ook Maandagoggend gesluit weens 'n trokongeluk.- News24