KINDERS boelie soms ander omdat hulle self ’n slagoffer is. Daarom het Peter-John Dickinson en Deon Africa van die Baaise noordelike gebiede onlangs die leerders van die Primêre Skool Alpha in Gelvandale belangrike lewenslesse geleer. ’n Puppet show is vir die kinders gehou. Die play het gehandel oor ’n seun wie se ouer broer hom boelie. Die jonger broer het toe ander kinders by sy skool begin boelie. Mr Wise Old Tree het met die jonger broer gepraat en verduidelik hoekom hy nie meer oor homself goed voel nie. Dickinson sê daar is ses vorme van boelie. Die algemeenste tipe is fisiek wanneer boelies fisiek stappe doen om hulle teikens te oorweldig. ’n Persoon kan ook emosioneel afgeknou word, soos byvoorbeeld om lelike name genoem te word. Cyber bullying is ook ’n probleem. Dít vind plaas wanneer iemand aanlyn afgekraak word. Dit sluit intimiderende beelde en dreigemente in. Geloof Wanneer iemand ’n ander persoon byvoorbeeld seksverwante name noem of op ’n onvanpaste manier aan hom/haar vat, tel dit as sexual bullying. As iemand openlik teen ’n ander diskrimineer weens ras, geloof of seksuele oriëntasie, is dit vooroordeel bullying. Verbale afknouery vind plaas wanneer iemand ’n ander met woorde verkleineer. Volgens Dickinson is daar ’n moontlikheid dat boelie-slagoffers soms ander wat “swakker” as hulle is, boelie om revenge te neem. Ander slagoffers kan emosioneel en sosiaal agteruitgaan. Africa sê sommiges boelie iemand anders om hulle vriende te impress. “Ons het besluit om ’n show oor bullying te doen oor die toename daarvan in skole. Ons het die uitdaging aangegryp en probeer om ’n verskil te maak,” voeg Dickinson by. Africa sê skoolkinders wat geboelie word, worry en dit laat hulle minder van hulleself dink. Hulle skoolwerk kan daaronder ly. “Dis belangrik vir slagoffers om hulp te kry, want as jy by die skool geboelie word, is dit nie iets wat net vir die oomblik by jou bly nie. Dit kan ’n volwasse persoon affekteer,” sê Africa, wat die toneelstuk geskryf het.