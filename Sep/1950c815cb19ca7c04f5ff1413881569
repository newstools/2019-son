TAXI drivers is gatvol daarvan om getax te word. Talle taxi-bestuurders het die ingang by Valhallapark gisteroggend geblokkeer tydens die shutdown-betogings. ’n Groep van ongeveer 200 betogers het op die hoek van 35ste Laan en Valhallapark-rylaan saamgedrom. Die inwoners is gatvol vir die misdaad en het ook betoog oor die geweld teen vroue en kinders. Hulle eis daar moet meer werkskepping wees en soek huise en meer polisiesigbaarheid in die gebied. Die omgekrapte inwoners het die cops met klippe bestook. Die cops het die skare betogers met rubberkoeëls geskiet en uiteen gejaag. Die plekke wat die meeste deur die betogings geraak is, is Hanover Park en Bishop Lavis. Een van die betogers, wat verkies om anoniem te bly, sê: “Die taxi drivers is gatvol dat hulle deur die gangsters getax word en die mense in die taxi’s beroof word. “Die gangsters het geen respek vir die pendelaars nie. Een vrou is binne die taxi beroof. Sy het haar geld in haar panty weggesteek en die jongens het dit daar uitgehaal. Gegunpoint “Daarna het hulle die geld onder haar neus gedruk en vir haar gesê ‘ruik hoe stink jou pee’. “Die jongens haal sommer die geld uit die vrouens se borste ook as hulle die mense beroof. “Die taxi drivers word gegunpoint as hulle nie wil betaal nie.” Volgens Richard Coleman, woordvoerder vir verkeer, het die betoging gister­oggend omstreeks 05:00 begin en tot 10:00 geduur. Coleman sê: “Taxi-operateurs het die ingang by Bishop Lavis-rylaan geblokkeer. “Die busse is toegang geweier en moes omdraai. “Die polisie het met rubberkoeëls op die betogers geskiet toe hulle met klippe bestook is. Een van die betogers is gearresteer.” Volgens Coleman het die betogers tyres by Lone­down Walk gebrand en ook die ingang na Hanover Park geblokkeer. Drie memorandums van verskillende groepe wat betoog het, is aan die polisie oorhandig. Volgens ’n DA-raadslid, Angus Mckenzie, het net ’n handjievol mense vreedsaam met plakkate betoog, en is die verkeer ook nie ontwrig nie.