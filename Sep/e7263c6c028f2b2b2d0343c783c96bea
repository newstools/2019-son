DAMES, hierdie een is vir julle ... Drie van Idols se vorige deelnemers van seisoen 12 vat ’n lekker toer deur die pragtige Tuinroete in die Wes-Kaap. Jy sal nie dié drie shows van Bevin Samuels, Terra Cox en Keegan Martin wil misloop nie. En as jy dié drie ken, weet jy mos al hulle gaan jou knieë lam serenade. Die drie sangers gaan eerste op 27 September ’n draai in die Hornlee-burgersentrum in Knysna maak. Daarna gaan hulle op 28 September na Mosselbaai, waar hulle in die Garden Route Casino se Bravo Lounge gaan optree. En op 29 September sluit hulle hul Tuinroete-toer af in Brian’s Grill in Oudtshoorn. Die Knysna show begin 19:00, die een in Mosselbaai 18:00 en die een in Oudtshoorn 15:00. Kaartjies vir die shows kos R100 as jy dit vooraf bespreek, R120 by die deur en die VIP-kaartjies is R150. Vir meer inligting, kontak Whanie by 082 516 7707.