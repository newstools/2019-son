DIE cops van Grabouw het Woensdag toegeslaan en op tik met ’n geraamde straatwaarde van R20 000 afgekom. Volgens die polisiewoordvoerder Siyabulela Malo het die polisie omstreeks 16:50 in die Beverly Hills-plakkerskamp toegeslaan. Malo sê: “Wakker lede het ’n verdagte vrou ge­arresteer en afgekom op 245 tikstrooitjies en los tik. “Die straatwaarde van die dwelms is ongeveer R20 000.” Die vrou het gister in die landdroshof in Grabouw verskyn op ’n klag van dwelmhandel.