FRANK Lampard, afrigter van die Chelsea-sokkerklub, sit met ’n dilemma. Lampard krap nog kop oor wie hy in sy enjinkamer gaan inspan. Dis vir môre se Premier­ligawedstryd teen Brighton op Stamford Bridge. Lampard jag ook sy eerste sege op die Bridge sedert hy die leisels by die Italianer Maurizio Sarri oorgeneem het. Boonop sal Lampard ook ’n juggling act moet uitvoer weens beserings aan eerstekeuse-verdedigers. Met Emerson Palmieri uit vir drie maande, sal Marcos Alonso sekerlik diens doen. Lampard sal waarskynlik ook Fikayo Tomori met Kurt Zouma in sy sentrale verdedigingsposisies kombineer. Dis in die midfield waar Lampard sy kombinasies spot-on móét kry. Die verwagtinge is dat Jorginho terugkeer met N’Golo Kanté wat die toutjies in die middel van die veld sal trek. Mateo Kovacic is ook in die prentjie, maar hy is meer defensive en dit hang ook af watter formasie Lampard gaan uitlê. Voorlangs sal Lampard moet besluit tussen Michy Batshuayi of Olivier Giroud om saam met Tammy Abraham doele te jaag. – AP