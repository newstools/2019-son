CASSIE is nou baie meer as ’n “Official Girl”: Sy is nou ’n official wife – so, noem haar maar nou mev. Fine. Die hoog swanger Cassie Ventura (33) is nou ’n getroude vrou nadat sy en haar berk, Alex Fine (26), net ’n maand gelede hulle verlowing aangekondig het. Die tweetjies is nou ’n jaar saam en het eers in Desember hulle verhouding official gemaak op Instagram. Ons weet nie baie van die personal trainer nie, maar wat ons wel weet, is dat hy nie slange hang nie. Hy het Cassie se hart gou gewen nadat Diddy haar langer as ’n dekade gedate het sonder enige toekomsplanne. Nie lank daarna nie het Alex ’n broodjie in daai oondjie gesit en kort daarna ’n verloofring aan haar vinger. En skaars ’n maand ná die sprokiesagtige verlowing het hy haar sy vrou gemaak. Intieme The Shade Room het gister ’n foto van die tweetjies se groot dag op hul Instagram gedeel. Dit was ’n klein en intieme seremonie op ’n heuwel in Malibu, Kalifornië. Die sangeres het pragtig gelyk in ’n spierwit rok met ’n fyn, romantiese sluier oor haar donker, wavy kapsel. Ons is nie seker wanneer die troue plaasgevind het nie, maar ons weet dit het gebeur, want die man wat die huwelik bevestig het, het die foto in die sosiale media geshare. Mnr. Fine self het op die foto met ’n hart-emoji gecomment. Ons het nog niks van Cassie self gehoor nie, maar ons is seker die nuwe bruid is te besig om haar reg te maak vir haar eersteling – ’n dogtertjie – se koms.