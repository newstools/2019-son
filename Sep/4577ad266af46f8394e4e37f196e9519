DIE Bokke sal Italië se span sonder moeite in volgende week se World Cup game wen. Dis nou hoewel Italië gister ’n indrukwekkende sege oor Kanada in ’n groep-B-stryd by die World Cup behaal het. Só sê Peter de Villiers, die voormalige Springbok-afrigter. Hy het gister ná afloop van dié game met Son gepraat. “Weet jy, nè? In wedstryde teen die sogenaamde minnows moet mens baie versigtig wees. “Kyk net hoe het Fidji gister (Woensdag) sy rieme styfgeloop teen Uruguay. “Jou ingesteldheid in só ’n wedstryd móét reg wees,” meen De Villiers. Heyneke Meyer se Bokke se skoknederlaag van 32-34 teen Japan in Brighton in 2015 is nog vars in die geheue. Suid-Afrika sal dus dom wees om enige een van die spanne van Na­mibië, Italië en Ka­nada ligtelik op te neem. Asof dit nie genoeg was nie, het Allister Coetzee se span die volgende jaar in Florence vir nóg ’n bomskok gesorg toe hy met 18-20 teen Italië verloor het. De Villiers sê sulke wedstryde kan jou nie veel in die sak bring nie. “As Schalk Brits Saterdag ’n great game op agsteman teen Namibië gaan het, gaan hy nou skielik ’n aanspraakmaker in die sterkste span wees?” het hy gesê-vra. Rassie Erasmus en Siya Kolisi sal dié struikelblokke sonder veel moeite wil oorkom, maar sal moet waak teen oorgerustheid.