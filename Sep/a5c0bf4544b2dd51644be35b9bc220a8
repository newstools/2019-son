DRIE bewaarders van die Baviaanspoort-gevangenis in Pretoria is weens vermeende kriminele aktiwiteite geskors. Twee van die vier bewaarders is drie weke gelede huistoe gepos oor beweerde bedrog en korrupsie. Die ander twee bewaarders is Dinsdag huistoe gestuur. Luidens SowetanLive kom die skorsing nadat 'n gevangene
 in besit van 'n selfoon betrap is. Bewyse het die bewaarders met die 
smokkel van dwelms en geldwassery, binne en buite die tronk, verbind. WhatsApp-gesprekke tussen die bewaarders en die gevangene het na bewering die game weggegee. Zandile Mabunda, woordvoerder van die departement van korrektiewe dienste, het die skorsing bevestig. 'n Vierde bewaarder is tans in die hospitaal en sal sy lot hoor wanneer hy ontslaan word.