NASA se Lunar Reconnais­sance Orbiter (LRO) het Dinsdag oor die landingsplek van die Indiese Vikram-tuig gevlieg om die vermiste tuig te probeer opspoor. Dit was egter onsuksesvol, het die Amerikaanse ruimtevaartorganisasie dié week gesê. Die LRO het foto’s geneem van waar die tuig moes geland het, maar vergeefs. Nasa sê groot skaduweekolle in die area maak dat die tuig nie sigbaar is nie. Die Vikram-tuig moes op 6 September ’n sagte landing op die maan maak. As dit suksesvol was, sou Indië ná Rusland, Amerika en China die vierde land geword het wat dit kon regkry. – NU.nl