MANCHESTER City se bestuurder, Pep Guardiola, is aangesê om sy spending spree te beperk wat nuwe spelers betref – en dít kan hom met ’n kopseer los vir sy centre-back-posisie. Guardiola het juis uitgewys dat hulle nog moet vasstel hoe ernstig Aymeric Laporte se besering is. Dié Fransman is in Saterdag se sege van 4-0 oor Brigton beseer. “Maar dit lyk nie goed nie,” het Guardiola gesê. Laporte se afwesigheid kan Guardiola met net twee centrebacks los – Nicolás Otamendi en John Stones. Dis natuurlik nadat Vincent Kompany die klub verlaat het, maar nie vervang is nie. City was gretig om Harry Maguire se dienste te bekom, maar was nie so mal soos sy bure Manchester United nie. United was bereid om £80 miljoen (ongeveer R1,47 mil­jard) te betaal vir die middelmatige Maguire. Klubrekordbedrag ”Die klub (City) het my ingelig daar is ’n limiet en ons kan nie nou daarvoor gaan nie,” verduidelik Guardiola. Die Spanjaard het ’n klubrekordbedrag van £62,8 miljoen (ongeveer R1,15 miljard) spandeer op die midfielder Rodri. Dan het die Cityzens nog £60 miljoen (sowat R1,1 miljard) spandeer op die Portugese full-back João Cancelo, wat nog sy debuut moet maak. City het ook iets soos £60 miljoen ontvang vir spelers soos Danilo, Fabian Delph en Douglas Luiz. “Ons kan dit nie bekostig soos ander spanne nie,” het Guardiola verder uitgewys. “Ek kla nooit daaroor nie. Ons het baie geld spandeer vir baie spelers. “Dis waarom ons ’n diep groep het met gehalte. Maar jy is beperk. “Miskien in die toekoms, maar ons kan dit nie op die oomblik doen nie.” – AP