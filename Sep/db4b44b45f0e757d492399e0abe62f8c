DIE Kapenaar Jean-marc Johannes neem tans deel aan die internasionale Street League­ Skateboarding-kompetisie (SLS) in São Paulo, Brasilië. Dit het Maandag begin en eindig Sondag. Dié event word as ’n wêreldkampioenskapstoernooi geclassify en is ’n kwalifiseringstoernooi om punte te kry vir die Olimpiese Spele volgende jaar in Tokio. Die professionele skate­boarder Rob Dyrdek, wat ook MTV se Ridiculousness aanbied, het SLS begin. Johannes se naam staan in Guinness World Records nadat hy in Junie einste Dyrdek se 2006-rekord vir meeste fakie heelfips in ’n minuut gebreek het. Gebruik “As die eerste skateboarder van Kaapstad wat die wêreld se Olimpiese rankings gehaal het vir die Spele in 2020, is ek vandag een van die bestes ter wêreld. “Ek gebruik die toernooi (in São Paulo) om nog punte vir die Olimpiese Spele te kry,” het Johannes gesê. Hy is oorspronklik van Athlone en het aanvanklik ’n wild card gekry om aan die Wêreldreeks deel te neem. Hy het ook reeds goue, silwer- en bronsmedaljes vir Suid-Afrika gewen.