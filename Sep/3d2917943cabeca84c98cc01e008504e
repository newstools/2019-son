DIE aanstelling van Molefi­ Ntseki as nuwe Bafana Bafana-afrigter impress Kapenaars nie. Benewens die feit dat die plaaslike sokkerpubliek erg omgekrap is, klap die tonge in die Kaap behoorlik oor die aanstelling van die onervare Ntseki. Dis mos omdat dié voormalige nasionale o. 17-afrigter twee Kaapse breiers op die kortlys, Gavin Hunt en Benni McCarthy, vir die pos geklop het. Die Suid-Afrikaanse sokkervereniging (Safa) het gesê Ntseki het glo al die boxes getick en dís waarom hy die Bafana Bafana job gekry het. Die voormalige nasionale striker Mark Williams is egter nie oortuig dat Ntseki die regte kandidaat vir die Bafana hot seat is nie. Volgens Williams is geld, of die tekort daaraan, ’n faktor waarom Safa vir ’n goedkoper opsie gegaan het. “Dis waarom hulle seker nie vir Hunty gekies het nie,” wys Williams gister uit. “Maar Hunty se rekord spreek vanself. Ek kan nie verstaan hoe Hunty nie die pos gekry het nie. “Ek weet Hunty sal nie goedkoop wees nie, maar wat gaan ’n goedkoper Ntseki vir jou na die tafel bring? Dis soos ’n budget buy. “Is dit omdat hy Stuart Baxter se assistent was? Dit gee jou mos nie die divine right om sommer die head coach te word nie.” Nog ’n Kaapse sokker­legende, Boebie Solomons, het op sy beurt gesê hy het gedink dis ’n joke toe hy hoor Ntseki is as die afrigter aangestel. Volgens Solomons, wat vroeër saam met Ntseki by Bloemfontein Celtic gewerk het, is die aanstelling ’n duidelike bewys dat Safa nog nie sy old habits afgeskud het nie. “Ek dink as ’n beginpunt moet jy eers vra wat hy bereik het,” sê Solomons. “Want om o. 17-spelers te coach en daarna met seniors­ te werk is verskillend. “Hoe verwag jy dat die spelers hom moet respekteer? “Maar dis nie Ntseki se skuld nie. “Dis sy base s’n wat hom aangestel het.”