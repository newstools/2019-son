A BRITSE vervaardiger van sporttoerusting het die Guinness-wêreldrekord verpletter deur ’n byna 6 m lange rugbybal volgens amptelike specs te skep. Aramis Rugby het ’n Guinness-sertifikaat ontvang nadat die reuse-rugbybal met ’n helikopter by die seremonie in South Molton, Engeland, na benede laat sak is. Guinness se beoordelaars sê die bal is 5,98 m lank en het ’n deursnee van 3,7 m. Omdat die bal volgens die amptelike specs gemaak is, sou ’n span reuse teoreties daarmee kon speel. – UPI