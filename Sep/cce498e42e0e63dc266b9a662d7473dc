DAMIAN Willemse (21) is vasbeslote om sy game tot die volgende vlak te lig en ’n meer afgeronde speler te word. ’n Aanduiding hiervan is dat Willemse verkies om vir die Engelse spogklub Saracens te speel eerder as die Skotse klub Edinburg. So keen is Willemse om na Sarries pleks van Edinburg te gaan, hy sal vir ’n allemintige 50% minder in Engeland speel. Dít het John Dobson, WP- en Stormer-breier, gister aan Son onthul. Die boorling van die Strand sluit hom dié week vir drie maande by Saracens aan as cover vir Andy Goode en Max Malins, wat albei beseer is. Duimpie is heel waarskynlik ook een van die spelers wat Rassie Erasmus (Bok-afrigter) op bystand hou vir ingeval een van die losskakels of heelagters in die World Cup (WC) seerkry. Sy gunsteling-posisie is losskakel, maar Erasmus beskou hom as ’n heelagter. Hy was ook al met welslae binnesenter vir die WP én Baba-Bokke. Sy veelsydigheid maak natuurlik van hom ’n aantreklike opsie as ’n Bok-agterspeler seerkry. Dobson het reeds aangedui hy wil Willemse voortaan op nr. 10 inspan en dat hy sy eerste keuse op losskakel is. Willemse sal waarskynlik in die tipiese nat toestande in Engeland meer as gewoonlik moet skop. Dobbo glo hy sal baie baat vind daarby. Hy sê: “Ons was keen om Damian by Sarries te kry. Hy verdien egter baie krediet daarvoor dat hy bereid is om só ’n reusagtige pay cut te vat om sy game te ontwikkel. “Hulle het waarskynlik die beste aanvallende kicking game­ in Europa. “Damian is reeds ’n great speler, maar dat sy aanvallende skopwerk en game­ management nou gaan ontwikkel, en góú ook, maak my baie excited. “Hy is ’n serious talent. Ek gaan probeer om hom daar te visit om te sien hoe hy vorder.” Willemse sal ook onder die wakende oog van Dan Vickers, Saracens se befaamde skopafrigter, werk. Vickers word in internasionale rugbykringe hoog aangeslaan.