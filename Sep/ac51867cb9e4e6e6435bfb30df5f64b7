'N VROU van Aliwal Noord in die Oos-Kaap word van haar man se moord aangekla nadat sy hom met 'n mayonnaise-fles gegooi het. Die fles het gebreek en 'n stuk glas het die man se regterarm gesny. SowetanLive berig die 33-jarige man het na bewering sy vrou met 'n knopkierrie teen die kop geslaan terwyl sy kos gemaak het. Moitheri Bojabotseha, 'n polisiewoordvoerder, sê die vrou het terugbaklei en hom toe met die fles gegooi. Bojabotseha sê die man het vreeslik gebloei. Hy het egter behandeling geweier toe die nooddienste opdaag. Luidens gerigte het die paartjie toe verder gaan drink en later gaan tiep. Bojabotseha sê die vrou het Saterdag om 05:00 agtergekom haar man haal nie meer asem nie. Sy is toe gearresteer. – SowetanLive