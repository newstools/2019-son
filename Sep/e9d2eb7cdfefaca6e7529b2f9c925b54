NIE almal nie! Dis die reaksie op #MenAreTrash! Daar is nie genoeg spasie in die koerant om al die name van die victims van geweld teen vroue en kinders te noem nie, maar wie is die oortreders in al die voorvalle? Manlike kollegas by Son en ons sustertydskrif, Kuier, het gister in die son gestaan om te sê #GenoegIsGenoeg en #ManneStaanTeenGeweld. Ons stemme weergalm egter nie hard genoeg deur die land nie. Ons stemme word oordonder deur die noodkreet van vroue wat vra #AMINEXT! Ouens, wanneer ons in solidariteit staan met vroue moet dit nie net teen die ontvoering, verkragting en moord op vroue wees nie. Ons moet ook staan teen die opmerkings wat vroue as seksvoorwerpe label. Wanneer ons sê #NotInMyName moet ons die daad by die woord voeg. Ons het hierdie slagspreuke met Anene, Courtney, Rene en soveel ander geskree. Pleks daarvan dat vroue vra #AMINEXT, moet mans vra #AMINEXT om ’n verkragter, molesteerder of moordenaar te wees? Die manne van Son en Kuier challenge alle mans: Staan saam teen geweld teen vroue en kinders.