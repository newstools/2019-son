VERSKEIE verdagtes is die afgelope naweek agter tralies toegekap oor hulle in besit van onwettige skietgoed was. Met ernstige en geweldsmisdade in die kollig is heelparty misdadigers tussen Donderdag­ en Saterdag in verskeie­ hotspot-areas in Operasie Lockdown aangekeer. Die polisie het 14 verdagtes gearresteer wat in besit van ag ongelisensieerde vuurwapens en 59 patrone was. Nóg 20 is aangekeer oor hulle in besit van gevaarlike wapens was. Altesaam 70 verdagtes is gearresteer op dwelmklagte en 75 wanted suspects sit nou agter tralies. Altesaam 232 verdagtes is in die bogenoemde tydperk aangekeer en 870 F alkohol en ’n verskeidenheid dwelms is gekonfiskeer. Lt.genl. Sindile Mfazi, waarnemende provinsiale polisiekommissaris in die Wes-Kaap, het lede van die polisie, weermag en ander wetstoepassers bedank vir hulle volgehoue bydrae tot veiligheid in die provinsie. Die verdagtes gaan dié week in howe in hulle onderskeie areas verskyn.