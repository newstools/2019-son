DIE Wes-Kaapse ANC-jeugliga is in rou gedompel ná die dood van een van sy lede, Bavelile “BV” Hlongwa (38). Sy is Vrydag op die N1 naby Pretoria in ’n motorongeluk dood. Hlongwa was op pad terug van ’n ANC-jeugliga event by die Universiteit van Limpopo. Hlongwa, die adjunkminister van energie en minerale bronne, was een van die jongste kabinetslede. Volgens die minister van vervoer, Fikile Mbalula, was Hlongwa besig om ’n ander motoris, wie se kar omgeslaan het, te help toe ’n lorrie teen hulle vasry. Rolmodel Die Wes-Kaapse ANC-voorsitter, Muhammad Khalid Sayed, sê: “Selfs tot op die oomblik van haar dood was sy gefokus daarop om ander te help. “Sy bly ’n rolmodel en ons sal haar altyd onthou.” Sayed sê die Wes-Kaapse jeugliga sal ’n roudiens hou waarvan die details binnekort bekend gemaak sal word. Hy voeg by: “Ons commemorate die lewe van ’n buitengewone jong vrou.”