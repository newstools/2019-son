LADISMITH. – Hulle het goed op hulle hel gekry. Só vertel twee ouens, Ricardo Cornelius en Bennie Bergman, nadat die cops hulle twee weke gelede hier opgetel het vir dronkenskap en oproerige gedrag op straat. Cornelius vertel: “Ek het daardie aand by ’n watergat gekuier. Toe ons lekker gekuier was, het die security ons bier uitgegooi. “Toe ons ongelukkig word daaroor, toe phone hulle die cops vir ons.” Die cops het Cornelius toe gearresteer. Hy beweer hulle het hom by die polisiestasie erg gekarnuffel. Bergman, wat vroeër aangekeer is, was glo in ’n aangrensende sel. “Toe ek hoor hoe hulle daai arme klonkie aanrand, toe skreeu ek hulle mag mos nie mense aanrand nie. “Want ander kere het hulle mense aangerand en dan gaan hulle hospitaal toe. Of ander kere het van die ouens glo selfmoord in die selle gepleeg. Opgeswel “Toe sak die cops op my toe en slaan en skop my so dat ek nou nie eens kan regop loop nie. Die dokter het gesê dis my niere wat seergekry het. “My een nier was opgeswel.” Kapt. Malcolm Pojie, ’n polisiewoordvoerder, sê: “Opod ondersoek die beweerde polisie-aanrandings.”