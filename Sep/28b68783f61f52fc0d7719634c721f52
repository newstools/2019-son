DIE dodetal op die Bahamas weens die orkaan Dorian trek al oor die 50, het die polisie dié week laat hoor. Hulle vrees daar lê nog tientalle lyke onder die puin, want 1 300 mense is vermis. Die opruimwerk vorder tergend stadig. Dit is moeilik om die eilande te bereik omdat vliegvelde in die megastorm verniel is. Boonop het groot dele van die eilandnasie steeds nie elektrisiteit nie. Die wonings van tienduisende mense is verwoes. Amerika het aangedui hy wil sy immigrasieprosesse versnel sodat slagoffers van die orkaan Dorian in die nabygeleë Florida ’n tydelike toevlug kan vind. – NU.nl