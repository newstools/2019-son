DIE Verenigde Nasies in Suid-Afrika meen die Poskantoor moet verantwoordelik gehou word vir die dood van die Ikey-student, Uyinene Mrwetyana (19). Dit kom nadat 'n 42-jarige werknemer van die Poskantoor Maandag op klagte van verkragting en moord in die Wynberg-landdroshof verskyn het. Die polisie het sedertdien bloedspatsels in die Claremont-poskantoor gevind waar die verdagte gewerk het. Anne Githuku-Shongwe van die Verenigde Nasies meen Mrwetyana se familie verdien vergoeding vir hul verlies. Githuku-Shongwe sê die Poskantoor moet seker maak so iets gebeur nooit weer nie. Intussen het die visekanseliers van die 26 universiteite in die land vir 'n dringende vergadering gevra met pres. Cyril Ramaphosa om geslagsgeweld te bespreek.  - JacarandaFM 