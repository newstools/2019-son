HY WIL net sien of sy koninklike kleinkind die familieneus het. Thomas Markle se hart brand om sy vervreemde dogter, Meghan, en prins Harry se seuntjie, Archie, te sien. Tom, wat pal sy bek oor sy dogter uitspoel, het Sondag aan Daily Mail vertel hy het nog nie sy kleinseun gesien sedert sy geboorte in Mei nie. “Ek sal dit like as hulle my ’n foto van Archie stuur sodat ek dit kan frame en op my muur hang langs die foto wat ek van Meghan het. “Is dit nie wat enige oupa wil hê nie? Ek brand om te weet of hy die famous Markle-neus het.” Gelukkig het prins Harry ons plegtig belowe hy kom wys sy vrou en seun aan ons hier in Mzansi.