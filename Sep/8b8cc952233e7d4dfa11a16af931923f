DIE All Blacks het nie meer daai fear factor in die Springbokke se oë nie. En dit maak die Bokke gevaarlik. So gevaarlik, hulle kanse lyk al hoe beter om daai Webb Ellis-trofee ’n derde keer te lig ... Wel, dis die teorie in Londen, waar ’n Sunday Times-rugbypaneel oor die Wêreldbeker-toernooi vergader het. Drie van hulle vier kenners het gesê hulle dink die Bokke is in met die grootste kans. “Nieu-Seeland bly die guns­teling, maar die rugbygemeenskap kyk al hoe meer na die tweemalige World Cup-wenner,” het Stuart Barnes geskryf. Hy noem die Springbokke se sukses in 1995 en 2007 so in die verbygaan, maar vir hom weeg die Bokke se onlangse performance teen die swart gevaar van Kiwi-land heelwat swaarder. Barnes sê die nasionale span het “die pad ’n bietjie byster geraak” onder van hulle vorige breiers, maar hulle het skynbaar weer hulle mojo gekry met Rassie Erasmus. Die Bokke smaak natuurlik nog hulle onlangse oorwinning oor die All Blacks nadat hulle die Haka-dansers met 36-34 uitgestof het. Dis nie die oortuigendste sege nie, maar sielkundig is dit ’n moerse boost vir die Bokke, veral omdat die game in die Kiwi’s se agterplaas in Wellington was. Hulle het die rematch in Pretoria met twee punte verloor en toe weer in Wellington gelykop gespeel. Drie games – en nie ’n punt wat die spanne onderskei nie. Dis dus geen fluke nie. Die fear factor is uit. En die poppe gaan op 21 September dans. – stuff.co.nz