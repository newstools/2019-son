‘N STUDENT in verpleegkunde is na bewering vroeër vandeesweek buite Tygerberg-hospitaal ontvoer en seksueel aangerand. Die voorval het Dinsdag gebeur. Nomawethu Sbukwana van die Wes-Kaapse gesondheidsdepartement sê: “ Die slagoffer is ná die aangeval vrygelaat.” Eyewitness News berig die student van die Kaapse Skiereiland Universiteit van Tegnologie het mediese behandeling en berading ontvang. “Die minister veroordeel hierdie afgryslike aanvalle op studente,” sê Sbukwana. “Amptenare van die departement het die slagoffer besoek en sal haar help met die genesingsproses." – Eyewitness News      