“DAAR is die n*** wat die Nommer dof maak.” Dít is die enigste waarskuwing wat Donovan Nolan (53), oftewel DJ Knox, gekry het voordat drie vermeende gangsters hom Saterdagnag in die Oostenberg Lodge se club gepak het. Nolan bestuur die club. Daar word elke week paarties aangebied. “Ek is al 30 jaar in die entertainment-bedryf as ’n DJ. Ek is nou sewe jaar by die lodge. “Saterdag het ons karaoke gehad. Daar was mense van Bonteheuwel en Wesbank.” Nolan sê hy het middernag se kant oudergewoonte sy motiveringstoespraak gegee. Die speech is om veral jong mense teen die gevare van gangsterism te waarsku. “Ek het vir hulle gesê die gangs werk nie en gaan ’n mens nêrens bring nie.” Nolan sê hy was net klaar met die speech, toe kom roep iemand hom om ’n bakleiery op te breek. “Een van die ouens van Wesbank het met sy eks-meisie ba­klei, want sy het met haar nuwe boy­friend daar opgedaag.” Hy vertel dat hy nog met die meisie gepraat het toe drie jongens, insluitende haar eks-boy­friend, hom begin slaan het. “Ek kan niks onthou van die aanval self nie. Ek het gister (Maandag) die footage gaan view en als mooi gesien.” Nolan moes Maandag ook weer dokter toe. “Die dokter het my toe meegedeel die are in albei my oë het gebars en dit is hoekom my oë so lyk.” Nolan sê hy sal voortgaan om die gemeenskap teen bendes te waarsku. “Maandagaand het ons weer ’n event gehad en ek het weer dieselfde speech gemaak.” Nolan sê hy soek nie revenge nie. “Ek wil net hê geregtigheid moet geskied. Daarom gaan ek vandag (Dinsdag) ’n saak maak.