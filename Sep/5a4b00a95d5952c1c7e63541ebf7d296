ONS gaan eersdaags op die kassie die huis sien waarvoor ons as Suid-Afrikaners betaal het. Daai een met die “fire pool” ... Ja, Nkandla en sy inwoners het ’n reality show gescore. Die vervaardiger is Legend Manqele (Being Bonang,Living the Dream with Somizi en Vuzu: Rich Kids). Legend belowe die show met ons voormalige president Jacob Zuma en sy familie gaan ’n blaadjie uit Keeping­ Up with the Kardashians se boekie leen. Ek sien op zalebs.com Legend het ’n paar teasers van die show getwiet. Wonderlike Onder die twiets is daar foto’s van Nonkanyiso Conco, die Zoomster se verloofde. In nog een skryf die reeks se skepper: “Ons verlaat die voormalige president Jacob Zuma se plaas nadat ons die mees wonderlike ding verfilm het.” Kyk, as die oudprez se hele familie op TV gaan wees, kan ons maar nou al die popcorn gereed kry. Want wanneer een man, 4 vroue en 23 kinders op een werf is – maak nie saak hóé groot en grand nie – gaan daar hope drama wees. Ek weet nie van julle nie, maar ek wil sien hoe lyk ál Zuma se kinders, die vee én die firepool. Ek is reg om dié reality show met gevoude arms en ’n skewe lip dop te hou – en te judge.