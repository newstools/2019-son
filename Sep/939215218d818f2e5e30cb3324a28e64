DIE eienaar van Giant Hyper in Epping, Noor Karriem, is volgens 'n familievriend Maandagoggend ontvoer. Lt. Kol. Andre Traut, 'n polisiewoordvoerder, sê die omstandighede rondom 'n ontvoeringsaak word ondersoek "nadat 'n 64-jarige sakeman om 10:45 deur onbekende verdagtes met dwang van sy sakeperseel in Epping verwyder is". Traut sê die fyner besonderhede rondom die saak kan nie nou bekendgemaak word nie. Nazier Parker, 'n familievriend, het aan News24 gesê almal probeer nog inligting bymekaar kry oor wat vroeer die dag by die winkel gebeur het. - News24