DIE Darvaza-gaskrater, ook bekend as die “Deur na die Hel”, brand al amper 50 jaar. Dié helse krater in die Karakum-woestyn in Turkmenistan lek aardgas. SBS Science sê niemand weet presies hoe dit ontstaan het nie. Volgens een weer­gawe het ’n groep Sowjet-geoloë dit in 1971 ontdek. Hulle het toe daar begin boor vir olie. Die krater het egter ineengestort en skadelike gasse begin afgee. Om van die gas ontslae te raak, het hulle dit aan die brand gesteek. Hulle het gedink dit sal ná ’n paar weke uitbrand, maar toe nou nie.        – NDTV