’N ONSKULDIGE voetganger is deur hijackers doodgery toe hulle van die polisie weggejaag het. Die hijackers het weggejaag nadat hulle ’n man doodgeskiet en van sy voertuig beroof het. Lt.kol. Andrè Traut, polisiewoordvoerder, sê: “Die voorval het Saterdagoggend omstreeks 01:30 plaasgevind. Die polisie het gereageer op ’n voorval toe ’n rooi BMW gekaap en die eienaar geskiet is.” Volgens Traut het ’n jaagtog plaasgevind waartydens die hijackers ’n voetganger ook doodgery het. SowetanLive berig een misdadiger is op die toneel gearresteer. Die ander vark het uit die kar gespring en weggehardloop. In ’n ander kaping is ’n verdagte Sondag deur die polisie geskiet en gewond. SowetanLive berig die verdagte is gearresteer toe die voertuig in Khayelit­sha tot stilstand gekom het. Traut noem: “Een van die verdagtes het ook ’n vuurwapen op die polisie gerig. “Dis toe dat hulle die verdagte gewond het.” – Eie Verslaggewer