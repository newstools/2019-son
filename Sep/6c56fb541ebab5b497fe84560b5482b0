AS JY dink Kanye West laat toe dat sy vroutjie, Kim Kardashian, sommer net oor hom loop, moet jy weer dink. Dié mammie van vier het onlangs aan E! vertel hoe haar man haar oor die vingers getik het oor sy toelaat dat hulle eersteling, North West (6), make-up dra. “Sy hou van make-up, maar haar pa wil nie hê sy moet dit dra nie.” Kim sê Nori se derra wil nie eens hê sy dogtertjie moet lipstick dra nie. Krismis “Ek dink hy (Kanye) het genoeg gehad. Hy het al die reëls verander. “Weet jy, ek sal dat sy ’n bietjie rooi lipstick vir Krismis dra of ’n pop of colour op haar gesig dra. “Ek sal dat sy swart lipstick dra as sy ’n swart rok aanhet. “My suster Kylie sal vir haar van al haarlip kits gee. So, ek het in die moeilikheid gekom daaroor. “Nou mag sy nie meer make-up dra nie.” Jinne, dink net – jou ma het haar eie make-up-reeks, haar sussie is ’n miljardêr uit make-up maak en verkoop en jou ander antie is ’n model wat ook tonne make-up het. En nou mag jy nie eens skelmpies in die spieël sit en jou gesiggie inkleur nie. Arme Nori ... Maar Kanye is heeltemal reg – haar tyd vir daai goeters sal nog kom.