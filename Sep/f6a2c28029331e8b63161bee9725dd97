DIE Baaise hooggeregshof het gister gelas ’n vermeende killer se confession kan voorwaardelik as bewysstuk aanvaar word. Remeo Booysen (21) van Jeffreysbaai en Renaldo Kamoetoe (27) staan tereg vir moord en roof met verswarende omstandighede. Die klagte spruit uit die dood van Zane Hay­ward op 27 April 2017 buite ’n kuierplek in Jeffreysbaai. Son het vroeër berig sy lyk is vroegoggend ontdek. Hy het kopwonde gehad. Booysen se confession is voor landdros Floris van Zyl afgelê. Dit is in dié sta­dium nog net voorwaardelik as bewysstuk ingedien omdat Van Zyl die inhoud nog op rekord moet plaas. ’n Binneverhoor is gehou om te bepaal of die confes­sion toelaatbaar is. Booysen beweer die confession is nie vryelik en vrywillig afgelê nie – hy is beïnvloed om dit te doen. Hy dink as die confession as bewysstuk aanvaar word, sal dit sy grondwetlike regte aantas. Waarnemende regter Olav Ronaasen het gister ’n dokument aan die hof voorgehou wat Van Zyl tydens die afneem van die confession voltooi het. Booysen was daar toe die dokument voltooi is. Volgens Ronaasen staan daar in die dokument Booysen was by sy volle positiewe toe hy confess het. Luidens die dokument is hy gewaarsku hy is nie verplig om skuld te beken nie. Hy is voorts geadviseer hy het die reg tot regsverteenwoordiging. Ronaasen sê luidens die dokument bevestig Booysen hy is gewaarsku dat hy nie verplig is om ’n confession te maak nie. Booysen het dié waarskuwing verstaan. Gedreig Ten spyte van die waarskuwing het die beskuldigde voort­gegaan om teenoor die landdros skuld te erken. Ronaasen het gesê Booysen het ook in die dokument aangedui hy is nie met geweld of aanranding gedreig om ’n bekentenis af te lê nie. Booysen het ook aangedui niemand het enige beloftes aan hom gemaak net sodat hy die confession moet maak nie. Volgens Ronaasen het Booysen aangedui hy’t verwag hy gaan borgtog kry. Ronaasen het gesê AO Eunice Potgieter, wat ook in die binneverhoor getuig het, was ’n swak getuie. Hy het gesê haar herinnering van die gebeure op die dag waarop die bekentenis afgeneem is, was swak. Volgens hom het sy oor die algemeen senuweeagtig voorgekom. Ronaasen het onder meer gesê hy is tevrede dat die beskuldigde se grondwet­like regte deeglik aan hom verduidelik is. Die regter het gesê hy bevind voorts al het Booysen verwag om bail te kry, het niemand daardie verwagting by hom geskep nie. Volgens Ronaasen is daar nie inbreuk gemaak op Booysen se grondwetlike reg tot ’n regverdige verhoor nie. Die twee beskuldigdes bly in aanhouding. Peet Schoonraad verteenwoordig vir Booysen, terwyl Robin O’Brien Kamoe­toe verteenwoordig. Adv. Garth Baartman is die aanklaer in die saak.