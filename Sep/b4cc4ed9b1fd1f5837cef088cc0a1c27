DIE Russo-broers, Joe en Anthony, sê Sony se besluit om met Spider-Man voort te gaan sonder Marvel Studios se president, Kevin Feige, is 'n "tragiese fout". Die broers, regisseurs van die laaste twee Avengers movies, sê hulle is egter glad nie verbaas dat Spider-Man nie meer deel van die Marvel-heelal gaan wees nie. Sony en Disney, wat Marvel Studios besit, het koppe gestamp oor 'n nuwe deal. Disney wou glo meer van die winste van Spidey-movies hê. Die Russo's sê dit was 'n intense proses om die twee maatskappy te kry om ooreen te stem om Spider-Man in die eerste plek deel van die Marvel-heelal te maak. Die web slinger het sy eerste verskyning in Captain America: Civil War gemaak en was ook deel van die Avengers: Infinity Wars en Avengers: Endgame. Joe sê dit is nie in die beste belang van die karakter om sonder Feige se leiding voort te gaan nie. Tony Vinciquerra, voorsitter van Sony Pictures, sê egter Spidey behoort orraait te wees. - IndieWire