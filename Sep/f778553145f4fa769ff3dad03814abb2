DIE verhoor van ’n man van St. Francisbaai wat na bewering ’n 19 maande oue baba verkrag het, begin op 4 November in die Baaise hooggeregshof. Die 49-jarige beskuldigde is nog nie gevra om te pleit nie en bly in aanhouding. Luidens die klagstaat het ’n familielid van die meisie haar omstreeks 06:00 op 12 Augustus verlede jaar in die sorg van die beskuldigde gelaat. In daardie stadium het die baba op ’n bank in die huis gelê en slaap. Navraag Toe die familielid omstreeks 08:00 terugkeer, het die huis se deur oopgestaan. Die familielid het toe die beskuldigde gevra waar die kind dan is. Hy het haar toe geantwoord die kind se ma het haar kom haal. Toe die familielid na die klaagster se ouerhuis is, het sy niemand daar aangetref nie. Sy het tevergeefs navraag oor die kind begin doen. Omstreeks 16:10 daardie selfde dag het ’n vrou ’n commotion tussen bosse gehoor en ondersoek gaan instel. Sy het in die bosse op die babameisie afgekom. Die babameisie het gehuil en was bebloed. Die klaagster is toe terug na die familielid se huis geneem. Lede van die polisieforum het later daar opgedaag en navrae begin doen. Die polisie het die beskuldigde­ later in hegtenis geneem nadat die gemeenskap hom beetgekry en ’n bietjie sag gemaak het. Luidens die klagstaat is verskeie bewysstukke ingesamel en weggestuur vir forensiese ontleding. Die baba is later ondersoek en haar spesifieke beserings is waargeneem. Die beskuldigde se lawyer, adv. Jodene Coertzen, van die Regshulpraad, sê sy het reeds die dossier van die staat ontvang. Volgens haar sal sy volgende week met die beskuldigde konsulteer. Luidens die klagstaat word die beskuldigde deur lewenslange tronkstraf in die gesig gestaar as hy op die klag van verkragting skuldig bevind word. Die staat beoog om sowat 14 staatsgetuies te roep.