AS DIT nie vir Eddie Jones was nie, het die makro-senter Manu Tuilagi nie geweet wat van sy professionele rugbyloopbaan sou word nie. Dis omdat Jones die internasionale loopbaan van dié boorling van Samoa ’n tweede lewe gebied het. Nou sal Tuilagi vir Engeland in die Wêreldbeker-toernooi (WB) speel. Tydens die WB in 2011 in Nieu-Seeland het hy die koerantopskrifte vir die verkeerde redes gehaal. ’n Poepdronk Tuilagi het mos van ’n boot af in die koue water van die Auckland-hawe gespring het. Hy sou Engeland tog in die jare daarna verteenwoordig, maar verskeie beserings (lies, dyspier en knie) en ander sensasionele voorvalle het sy loopbaan ook bedreig. Hy het hoeka weens ’n besering ook die WB in 2015 in Engeland misloop. Tuilagi het twee jaar gelede in ’n interview gesê hy het ’n traditional healer van Samoa en Tonga gevra om hom te help om die duiwel wat hom so pla, te verjaag. Dié “duiwel” was in die gedaante van ’n jaloerse vrou wat hom elke keer laat seerkry het net wanneer hy weer sy beste rugby gespeel het. Tuilagi sê dit was juis coach Jones se bemoedigende woorde wat hom in tye van besering bemoedig het. Verseker Hy sê: “Wanneer ek beseer was, het Eddie altyd gebel om te hoor hoe dit met my gaan. “Dít het verseker dat die vlam hier diep binne my bly brand, veral in die moeilike tye. “Eddie is baie straightforward. So, ek weet presies wat hy van my verwag. Dit maak my taak heelwat makliker. “Ek kry ’n ongelooflike kans. Dis iets wat met baie min mense gebeur.”