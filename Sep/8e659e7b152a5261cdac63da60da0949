DIE Vryheidsfront Plus (VF +) gaan 'n interne ondersoek begin om vas te stel of een van sy lede wel die k-woord in 'n video gebruik het. Die DA het Woensdag 'n video op Twitter gelaai waarin Marcelle Maritz na bewering die k-woord gebruik. Die DA sê hy gaan kriminele klagte teen Maritz lê en haar ook by die Suid-Afrikaanse Menseregtekommissie aankla. Die VF+ sê egter die voorval het sowat vyf jaar gelede gebeur toe Maritz nog 'n lid van die DA was. Wouter Wessels, 'n VF+ LP, sê Martiz ontken dat sy die k-woord gebruik het en dat die leierskap 'n interne ondersoek sal begin. Maritz het in 2015 uit die DA bedank nadat sy geondersoek was vir die oortreding van die party se interne reëls. - SowetanLive