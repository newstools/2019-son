DIS ’n show wat jy nie kan misloop nie. ’n Tribute van musiek­legendes in Suid-Afrika. Die event vind van 19 tot 21 September in die Roxy Revue Bar by die GrandWest Casino plaas. Die musiek – van Suid-Afrika se beste, legendariese musikante – is van die 1970’s tot vandag. Van die top musicians wie se musiek gehoor gaan word, is Brenda Fassie, Zane Adams, Jonathan Butler, Mango Groove en talle ander legends. Die verhaal word in Engels vertel en die songs word in Engels, Afrikaans, Xhosa en Zoeloe gesing. “Die tribute gaan mense terugvat na memory lane,” meen Elouise Matthys, PR-bestuurder by die GrandWest. “Dis ’n wonderlike geleentheid om weer die ou Suid-Afrikaanse hits te ervaar,” voeg sy by. Kaartjies is beskikbaar by Computicket en kos R120. Die shows begin saans 20:00 en op 21 September is daar ’n ekstra vertoning om 15:00.