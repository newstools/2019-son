VIER roetes op twee van Metrorail se spoorlyne in die Wes-Kaap sal die naweek opgeskort word. Weens beplande herstelwerk sal daar vanaf die eerste trein op Vrydag 27 September tot die laaste trein op Sondag 29 September 2019 geen treine op die volgende roetes wees nie: Die Strand en Muldersvlei treine op die Noordelike lyn, in beide rigtings, Lavistown treine op die Sentrale lyn, vanaf en na Bellville via Lavis, Chris Hani treine op die Sentrale lyn met pendelaars wie aangeraai word om van Kapteinsklip treine gebruik te maak tussen Kaapstad en Philippi maar hul eie vervoer tussen Philippi en Chris Hani. Normale treindiens word Maandagoggend, 30 September 2019, hervat.