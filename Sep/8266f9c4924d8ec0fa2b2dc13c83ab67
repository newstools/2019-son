JESSE Hess en Uyinene Mrwetyana sal ongelukkig nie die laaste vrou­like moordslagoffers wees nie. Die realiteit is dat moorde op vroue en kinders in die land die laaste paar maande weer skerp toegeneem het. Dit het onlangs so erg geraak dat mense dié week in hulle massas daarteen betoog het. Van die mees opspraakwekkende moorde op kinders en vroue wat die land geskok het, is: Anene Booysen (16) van Bredasdorp; Franziska Blöchliger (16) van Kalkbaai; Lekita Moore (18) van Valhalla Park; Sinoxolo Mafevuka (19) van Khayelitsha; Natalie Baartman (5) van Syferfontein (Oos-Kaap); Courtney Pieters (3) van Elsiesrivier; Iyapha Yamile (4) van Khayelitsha; Stacha Arendse (11) van Mitchells Plain; Rene Tracy Roman (13) van Lavender Hill; Karabo Mokoena (22) van Joburg; Candice Alberts (32) van Slangrivier.