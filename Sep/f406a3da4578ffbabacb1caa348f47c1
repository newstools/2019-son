DIE webtuiste jougesin.­solidariteit.co.za gee die volgende wenke oor hoe om genoeg slaap in te kry met ’n baba in die huis. Dis moontlik om slaap in te haal nadat jy baie lank nie ordentlik geslaap het nie. Wanneer jy uiteindelik weer slaap kry, gaan jy in REM-slaap en diep slaap in. Probeer dalk oor die naweek gou twee of drie ure slaap. Selfs ’n vinnige slapie van 20 tot 30 minute kan wonders doen. Probeer om slaap vroegoggend in te haal sodat jy nie in die middag slaap en dan in die aand weer sukkel om te slaap nie. Ouers kan beurte maak om vir baba op te staan. Wissel eerder aande af. Só kry julle albei meer ononderbroke slaap as wanneer julle deur dieselfde nag beurte maak om op te staan. Babas is aktiewe slapers. Hulle maak snags baie geluide. Dit beteken nie jy moet elke keer opspring nie. Dis die tye wanneer jy minstens drie tot vier ure aanmekaar kan slaap. Daar is mense rondom julle wat nie sal omgee om te help nie. Maak dus van die hulp gebruik sodat julle genoeg slaap kan kry.