DIT was ’n koue, somber en later nat aand, maar honderde Paarliete het Donderdagaand in die Bolandpark Krieketstadion die laaste goodbyes aan Chester Williams kom sê. Williams is op 6 September aan ’n hartaanval oorlede. Die Kaapse sanger Alistair Izobell het die mood geset met ’n hartroerende medley. Dit het bestaan uit “Some­thing Inside So Strong” en The Hollies se “He Ain’t Heavy, He’s My Brother”. Conrad Poole, die burgemeester in Drakenstein, het Wil­liams as ’n rolmodel en rugbyheld beskryf. Trots Rudolf de Wee, Malcolm Engelbrecht en André Kermis (voorsitter van Chester se childhood-klub, Albions) het namens die oud-Bok se close friends gepraat. “Ons harte het geswel van trots toe hy in 1993 die eerste keer die Boktrui oor sy kop trek en in 1995 selfs nog meer toe hulle die World Cup wen. Hy was vir my ’n vriend, broer en held,” het De Wee gesê. Engelbrecht het onder meer die Ingrid Jonker-gedig “Die Kind” recite en hulde gebring aan die Pêrel van die Paarl. Kermis het staaltjies oor sy vriend vertel en Paarliete gevra om sy “Wally” nooit te vergeet nie. Die oud-Bokke Pieter Muller en Fritz van Heerden het stories uit hulle rugbydae vertel. Chester se weduwee, Maria, en sy kinders, Ryan, Matthew en Chloe, het sy familie, vriende en fans van die Paarl bedank vir hulle liefde en omgee en hulle verseker van Williams se liefde vir hulle. 