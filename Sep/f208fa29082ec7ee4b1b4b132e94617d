VERSKEIE lede van Ashihara Karate se League of Friends of the Blind-dojo (Lofob) in Grassy Park het medaljes gewen tydens die Weskus-karatekampioenskap wat onlangs in Citrusdal gehou is. Die toernooi is deur Rooibos Ltd, geborg. Volgens Ashihara-instrukteur kaicho Hoosain Narker het verskeie van die Lofob-dojo se lede in meer as een afdeling geseëvier, met Glory Mwangolera en Rabia Narker wat uitgestaan het met vier medaljes elk. Hy het al die deelnemers geluk gewens met hulle prestasies. Vir meer inligting oor Ashihara, skakel 021 7011 701 of stuur ’n e-pos na info@ashiharakarate.org.