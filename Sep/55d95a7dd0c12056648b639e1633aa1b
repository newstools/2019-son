DIE Demokratiese Alliansie (DA) sê sowat 70% van treinstasies het nie CCTV-kameras nie. Vrae is in die parlement gevra oor kameras. Daar is toe bevind dat net 181 van die 585 stasies landwyd minstens een CCTV-kamera het. Dit beteken dat net 30,9% van die stasies minstens een kamera het. Okkie Terblanche, LP en die DA se skaduminister van polisie, sê veral in die Wes-Kaap is veiligheid op treine in groot gemors en het net 42 van die 122 stasies minstens een kamera. Gesterf “Die syfers is kommerwekkend, veral oor die feit dat misdaad net erger word.” In 2018 het 495 mense wat van treine gebruik gemaak het, gesterf en 2 079 is beseer. “Dis duidelik dat die ANC nie vertrou kan word om pendelaars veilig te hou nie. “Om sake erger te maak, werk omtrent net 26,8% van die kameras wat opgesit is. “Hoe kan effektiewe polisiëring gedoen word as die meeste van die stasies nie CCTV-kameras het nie?” wou Terblanche weet.