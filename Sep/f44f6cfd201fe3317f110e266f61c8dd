DIE Kaapse middestad het gister weer ontplof toe betogers teen geweld teen vroue daar toegesak het. ’n Betoging is eers buite die parlement gehou waar duisende marchers geëis het dat pres. Cyril Ramaphosa hulle toespreek. Nadat Ramaphosa hulle toegespreek het, het hulle na die Kaapse Internasionale Konferensiesentrum gemarch. Maar hulle kon nie daar toegang kry nie omdat die polisie vroeër doringdraad en heinings om die venue opgerig het. Verskeie staatshoofde van Afrika vergader sedert Woensdag daar vir die World Economic Forum (WEF) oor Afrika. Die forum eindig vandag. Skokgranate Paaie soos Heerengracht, Walter Sisulu-laan en FW de Klerk-boulevard is afgesper. Verkeer is om dié besige paaie herlei en dit het tot groot ontwrigtings gelei. Die polisie het later die betogers met skokgranate en waterkanonne weggedryf. Een van die marchers het gesê hulle sal vandag terugkeer. Die polisie-eenheid vir openbare orde het hulle later na Thibault Square weggestoot en weer tot naby die civic centre. Mihlali Majikela, ’n polisiewoordvoerder, het bevestig vier mense is gearresteer.