DIS nie net vroue wat hulle hare verander ná ’n break-up nie. Maar ná The Weeknd se break-up het hy onlangs op Toronto se internasionale filmfees meer soos ’n Maandagoggend gelyk. Ek sien op E! dis die “I Feel It Coming”-sanger se eerste verskyning op ’n rooi tapyt sedert hy en sy model-eks Bella Hadid se paadjies ’n maand gelede geskei het. Voorheen het die 29-jarige ster ’n korterige tapered styl en ’n baard gehad. Maar nou het hy sy eens welige baard afgeskeer en sy hare laat groei. Hy dra nou ’n soort tapered afro en ’n snor. Dis nie die eerste keer dat die sanger sy looks verander nie. Kan julle daai dreads onthou toe hy net op die scene gekom het? Toe wou almal mos weet wie die ou met die dikke dreads is. Ek moet sê, ek is nogal nie ’n fan van die ou se nuwe look nie.