’N BAAISE kinderverkragter “met vuilsiek” is gister lewenslange tronkstraf opgelê. Regter Elna Revelas van die Baaise hooggeregshof het gelas Norman Swartbooi (30) se besonderhede moet op die nasionale register van seksuele oortreders geplaas word. Swartbooi, van Green­bushes in die Baai, is op 30 Augustus skuldig bevind aan die verkragting van ’n sewejarige meisie. Die voorval het op 31 Augustus verlede jaar in ’n buitegebou naby haar familiehuis in Green­bushes gebeur. Volgens Revelas is die anale verkragting vooraf beplan. Sy het bygevoeg Swartbooi het met die rape gestop toe ene Eric deur die venster van die gebou geloer het. Volgens haar het die meisie weens die verkragting beheer oor haar bowel movements verloor. Luidens mediese getuienis voor die hof is anale verkragting pynliker as vaginale verkragting weens die aard van die spiere om die anus. Revelas het case law aangehaal wat lui dat jong slagoffers van verkragting hulle normale seksuele ontwikkeling ontsê word en dis “irreversible”. Volgens haar het Swartbooi gedurende die verhoor almal behalwe homself geblameer vir wat met die meisie gebeur het. Uitgeskel Sy het verduidelik hy het selfs so ver gegaan as om te sê die getuies is betaal om teen hom te getuig – sonder om dit te staaf. Revelas het bevind dis verswarend van aard dat hy die meisie ná die voorval uitgeskel het. Die regter het Swartbooi se persoonlike omstandighede gister met die aanvang van die vonnisverrigtinge aan die hof voorgehou. Volgens haar is daar getuienis voor die hof dat Swartbooi geheel en al ongeletterd is en nooit skool bygewoon het nie. Sy het gesê Swartbooi het ’n baie ongelukkige kinder­lewe gehad omdat sy ouers alkohol misbruik het. Volgens haar het sy pa hom met ’n mes gesteek terwyl hy (Swartbooi) in sy ma se arms was. Swartbooi is toe uit sy ouers se sorg weggevat oor hulle nie meer geskik was om na hom om te sien nie. Volgens haar het Swartbooi van ’n baie jong ouderdom by ’n tuindiens gewerk. Swartbooi het tot en met sy inhegtenisneming daar gewerk. Arm Revelas het verduidelik dit het uitgekom dat Swartbooi – in vergelyking met sy bure wat werkloos is – uitgesort was. Sy het bygevoeg Swartbooi het arm grootgeword, soos baie ander mense in daardie gemeenskap. Revelas het toe gesê Swartbooi se persoonlike omstandighede outweigh die erns van die oortreding. Volgens haar het sy egter niks in sy persoonlike omstandighede gevind om af te wyk van die minimum voorgeskrewe vonnis van lewenslank nie. Swartbooi se lawyer, Elsabeth Theron, het aangedui haar kliënt gaan aansoek doen om verlof tot appèl teen sy vonnis. Hy het geen vorige veroordelings nie. Adv. Ismet Cerfontein het aangekla.