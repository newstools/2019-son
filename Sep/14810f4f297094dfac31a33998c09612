MIKAYLA Saravia (21) van West Palm Beach in Florida verdien jaarliks sowat R1,2 miljoen deur net haar lang tong van 16,5 cm uit te steek. Sy adverteer lekkernye soos roomys, en cash dan lekker in. Fans noem haar ’n likkewaan of slang. Saravia is min gespin daaroor en praat tong in die kies van haar smaakorgaan as haar “handelsmerk”. Sy spog: “Al wat ek hoef te doen om die till te laat rinkel, is om my tong uit te steek en aan ’n nuwe produk te begin lek.” – ad.nl