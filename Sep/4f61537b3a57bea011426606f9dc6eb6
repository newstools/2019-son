TYSON Fury weet f*kk*l van sy voorbereiding af nie. Só kap die Mexikaanse swaargewigbokskampioen van die wêreld na die Brit. Dis nadat Fury onlangs gesê het Ruiz “was lanklaas in die gym en lyk nie geïnteresseerd in sy geveg teen Anthony Joshua nie”. Die Ruiz-Joshua-kragmeting is op 7 Desember in Saoedi-Arabië. Behind the Gloves het Fury ’n paar dae gelede gevra watter uitslag hy in dié woestynland verwag. Fury het gesê: “As Ruiz geoefen het en in shape in die kryt klim, voorsien ek dat hy Joshua weer sal klop. “Ek weet Joshua oefen hard omdat boks sy lewe én passie is. Eet “Ek weet egter ook dat Ruiz baie rondrits in Rolls Royces en verskeie TV shows doen. “Hy eet ook baie tacos en was twee en ’n half maande nie in die gym nie. “Ek het met talle mense gepraat en niemand het hom in die gym gesien nie.” Ná dié uitsprake het Ruiz vuur gespoeg: “Ons werk hard, dink en sê maar wat julle wil. Dink maar ons paartie heeltyd. Ons gaan hárd terugslaan.” Ander meen Ruiz gaan nie so ernstig wees oor die rematch as oor die eerste geveg op 1 Junie nie. Hy het dié met ’n tegniese uitklophou in die sewende ronde gewen.