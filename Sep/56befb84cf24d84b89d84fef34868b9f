GISTEROGGEND het ’n trein wat ontspoor het, pendelaars lelik ontstel. ’n Strand-trein onderweg na Kaapstad het gister by die Bellville-stasie ontspoor. Volgens ER24 is 27 passasiers beseer. Twintig vroue en sewe mans is lig tot matig beseer en is daarvoor behandel. By ER24 se aankoms op die toneel het pendelaars reeds uit die trein geklim. Hulle is by die kantoor van die beskermingsdienste gevind. Drie carriages van die trein het 06:08 aan die Kuilsrivier-kant van die stasie ontspoor. Vertraag Metrorail het in ’n verklaring gesê die assessment van die infrastruktuur sal na verwagting verskeie ure neem. Treine op die Strand-Muldersvlei-lyn was tot langer as ’n uur vertraag. Pendelaars wat van daai lyn gebruik maak, moes toe van alternatiewe vervoer gebruik maak. “Gelukkig is geen ernstige beserings of sterftes aangemeld nie,” het Russel Meiring, ER24 se woordvoerder, gesê. Die besonderhede rondom die voorval is nog nie bekend nie, maar plaaslike owerhede was op die toneel vir nadere ondersoeke.