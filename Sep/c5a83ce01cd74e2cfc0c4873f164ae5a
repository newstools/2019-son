’N MA het gisteroggend vroeg haar 14-jarige dogter in haar jaart kry lê. Die meisiekind was nog lewend en het in haar ma se arms gesterf. Haar naam was teen gistermiddag nog nie bekend nie. Son verneem die meisie was Saterdagaand saam met haar tjommies by ’n Rasta-paartie in Portland. ’n Vriend van die meisie het ’n post op Facebook geskryf. Dit lui: “ ’n Meisie wat vanaf ’n party in Portlands gekom het, is vermoor. Sy is agtergelaat om in haar ma se jaart te sterf. Slaap “Ek is baie kwaad vir die mans wat dit gedoen het. “Hoe slaap jy nadat jy weet wat jy gedoen het? “Mag jou siel in vrede rus, my vriend.” Volgens kapt. FC van Wyk, ’n woordvoerder van die polisie, ondersoek hulle die omstandighede rondom die dood van die meisie. Van Wyk sê: “Die liggaam is 08:17 gevind. “ ’n Moordsaak is geregistreer en ’n nadoodse ondersoek sal gedoen word. “Die speurders volg tans alle leidrade op om die saak op te los.”