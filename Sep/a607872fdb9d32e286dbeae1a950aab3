DIE Pumas en die Griffons gaan môreaand in ’n promosie-relegasie-stryd in die Mbombela-stadion in Nelspruit gewikkel wees. Dié wedstryd is om te bepaal wie volgende jaar in die Premierliga van die Currie Cup gaan speel. Jimmy Stonehouse, afrigter van die Pumas, se span het laaste in vanjaar se Premier­liga van die Currie Cup geëindig. Daarteenoor het die Griffons as die beste Suid-Afrikaanse span op die log van die eerste afdeling van die Currie Cup klaargemaak. Groepwedstryde Die Pumas het net een van hulle ses groepwedstryde gewen. Die Griffons het drie gewen, een verloor en in drie games gelykop in hulle sewe groep-wedstryde in die eerste afdeling gespeel. Die Griffons is met 13-27 in die eindstryd deur die Jaguares­ XV-tal geklop. Die skeidsregter Cwengile Jadezweni sal in beheer wees van die game, wat van 17:00 op SuperSport 1 uitgesaai gaan word. As die spanne ná 80 minute steeds gelykop eindig, sal hulle 20 minute ekstra tyd speel.