DIE gemeenskap is die beste polisieman. Ons moet by onsself begin. Dít is wat Eddie Alexander glo. Hy is voorsitter van die gemeenskaps­polisië­rings­forum (GPF) in die Algoapark-omgewing. Hy het gereageer op die nasionale (en spesifiek provinsiale) misdaadstatistieke wat Donderdag uitgereik is. Bethelsdorp beklee na­sionaal die 15de plek wat die getal moorde betref. Alexander reken dit wys die polisie kort meer hulpbronne, soos mannekrag. Hy doen ook ’n beroep op die gemeenskap om meer betrokke te raak. Volgens hom moet die beloofde polisiestasie in Booysenpark nou vinnig gebou word. “Dis tyd dat dit nou ’n realiteit begin word.” Hulpbronne Alexander is stomgeslaan oor die hoë voorkoms van huishoudelike geweld. Volgens hom is daar net nie genoeg hulpbronne om dié euwel uit te roei nie. Hy sê voorts die misdaadstatistiek reflekteer nie die werklike situasie nie, want nie alle misdade word by die polisie aangemeld nie. Hy raai gemeenskappe in die noordelike areas aan om, soos mense in die westelike suburbs, die GPF en sektore te join. Die afgelope boekjaar was daar ook baie moorde en verkragtings in die North­erns. Alexander dink baie van die rapes vind binnenshuis plaas. Hy stel voor dat nog programme ingestel word om dié euwel te curb. Hy maan ook die drankraad om die gemeenskap en GPF se input te vra wanneer taverns oopgemaak word. Die meeste van die misdade word verbind met drankmisbruik. Noleen Moodley is ’n gemeenskapswerker en sekretaris van die Lillian Diedericks cluster van die Gender and Women Empowerment Group. Sy sê by navraag sy is glad nie verbaas dat die 15de meeste moorde in Bethelsdorp aangeteken is nie. Volgens haar moet Beth­elsdorp se cops baie areas cover. Daarom is dit logistically onmoontlik om effektief te police. Sy sê die Bethelsdorp-polisie dek van Salt Lake tot anderkant Qunu. Dít is hoekom mense kla dat hulle soms tot twee uur moet wag vir ’n response van die polisie. Moodley voel ook om dié rede moet die polisiestasie in Booysenpark so gou moontlik gebou word. Wayne Jaggers, voorsitter van die Gelvandale-GPF, sê cluster-gewys was daar ’n afname in misdaad in die Baai danksy programme wat in werking gestel is. Hy sê die vooruitsig lyk goed omdat daar binnekort nie meer clusters gaan wees nie. Port Elizabeth gaan dan onder een distrik val. Volgens hom gaan daar voortaan net een commander wees onder wie 18 polisiestasies sal resorteer. Jaggers sê op dié manier gaan mannekrag gesentraliseer word. Dit sal ook help dat hulpbronne doeltreffender onder die onderskeie polisie­stasies verdeel word.