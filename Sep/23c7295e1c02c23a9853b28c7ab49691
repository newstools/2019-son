DIE regering en die mensdom het hulle rug op God gedraai en dít is nou die resultaat wat ons sien. Só sê eerw. Oscar Bougardt van die Calvary of Ministries Church in Delft. Bougardt het gereageer op die vlaag verkragtings en moorde op vroue. Hy sê die land is in ’n krisis. “Vandat God orals uitgehaal is – en uit skole – het die gemors begin. Ons het alles op onsself gebring. “Ons moet teruggaan na God se way. Ons moet ontslae raak van die ongoddelikheid. “Vandat die government godsdiens weggeneem het, maai ons nou wat ons saai.” Afskrikmiddel Die godsman sê hy praat nie apartheid goed nie, want dit was sleg, “maar die demokrasie het gekom met ’n curse. “Onder apartheid is God nog geken, maar ons erken hom nie meer nie. “Toe apartheid hier was, was die doodstraf ’n afskrikmiddel. Mense was versigtig om te moor en te verkrag. Die doodstraf is ’n afskrikmiddel en sal help.” Bougardt wil weet waar die human rights van die vroue is wat verkrag of vermoor word. “Hulle moet opgehang word as hulle iemand verkrag.” Hy sê verdere bewyse dat daar wetteloosheid is, is die feit dat polisiemanne so dood­geskiet word. Dat alle mans oor dieselfde kam geskeer word, maak hom ook kwaad. “Nie almal moor nie. Ek moor nie en is ’n loving pastor.”