Die Premierliga-nuweling het weer waardevolle punte op sy tuisveld weggesmyt. Dis toe Steve Barker, afrigter, se Stellies-span met 2-2 gelykop gespeel het teen Black Leopards Saterdag in die Athlone-stadion. Die tuisspan het in addisionele tyd nog met 2-1 voorgeloop danksy Waseem Isaacs se twee fantasiese doele. Stellies het weer nie kopgehou nie en toegelaat dat Leopards die gelykmaker kry met n doel in die doodsnikke om die lourere te deel- dit was n bitterpil om te sluk vir Barker wat met sy hand op sy kop gestaan het. Dis nou Barker-hulle sesde wedstryd sonder n sege en die druk neem toe op hom. 