MZWANDILE Stick het gister gevra dat die Franse skeidsregter Jérôme Garcès die reëls aan albei kante dieselfde moet toepas. Dit is wanneer die Bokke en die All Blacks mekaar Saterdag in hulle eerste game van die World Cup in Yokohama die stryd aansê. Die Bok-hulpafrigter sê die skeidsregters moet seker maak dat hulle die reëls bestendig toepas in wedstryde teen die verdedigende wêreldkampioen. Hy het veral verwys na Richie McCaw, die All Black-kaptein wat die World Cup reeds twee keer saam met die Kiwi’s gewen het. McCaw word as een van die beste baljagters tot nog toe beskou, maar is dikwels daarvan beskuldig dat hy skeidsregters oortuig het om by afbreekpunte in sy guns te beslis. Stick sê oor Saterdag se showdown: “Hopelik gaan die beamptes alles reg hanteer deur die reëls dieselfde aan albei kante toe te pas. “Hulle moet die spel en die ondersteuners respekteer.”