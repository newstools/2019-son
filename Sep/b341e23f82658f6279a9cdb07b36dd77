DIE Oostelike Provinsie se o. 15-span is reeds goed op dreef voor hulle vertrek na die Paarlse Iqhawe-week later dié maand. Die span het laas Vrydag in die Adcock Stadion ’n opwarmingswedstryd teen New Brighton gespeel. Die Iqhawe-span het met 28-22 met New Brighton klaargespeel. Uitsort Die span se breier, Ashwell Stride, sê dit is net die begin. “Die span lyk goed as ons kyk na die wedstryd teen New Brighton. Ons het goed gespeel, maar moet ’n paar dinge opskerp.” Stride sê hulle gaan dinge uitsort op ’n rugbykamp van 17 tot 21 September by die Cape Recife-skool. “Ons gaan juis daarna kyk om die fyner skills op te knap. Die span het nie baie nodig nie, maar dit help altyd om ekstra werk in te sit.” Stride sê die span is ook goed gebalanseer met twee van sy spelers wat verlede jaar lede van die span was. “Dit is jong spelers, maar ons het reeds ervaring, wat ons baie gaan help. “Die span leer egter nog elke dag iets by.” Die Iqhawe-week vind van 22 tot 26 September in die Paarl plaas. Die OP se o. 15-span vir die Iqhawe-week is: Jason Oosthuizen (PJ Olivier); Lutho Kusheka (Alexandria); Keano Kettledas (Bertram); Khanyisa Mangxale (Mzontsundu); Lithemba Magangca (Ntsika); Mahlali January (Gamble); Kuhle Langbooi (Solomon); Lilitha Mahlaba (Ntaba Maria); Jason Uithaler (John Walton); Alfredo Kelsey (St. Colmcille); Viwe Ndlula (Ndzondelelo); Buhle Mangcyi (ANHS); Sonkonwaba Ngcethe (Ntaba Maria); Ruwahl Pule (Middellande); Liyebona Vimbayo (Ndzondelelo); Aviwe Ngwelo (Mzontsundu); Ranamani Rapuleng (Ugie); Lisakhaya Dlwengu (Molly Blackburn); Keanu Mageer (John Walton); Siyabuya Kwatana (Molly Blackburn); Quinn Dirkse (PJ Olivier); Dino Boesak (Mary Waters­); Kenneth Gejani (Mary Waters).