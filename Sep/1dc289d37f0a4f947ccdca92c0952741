DAAR hang 'n donker wolk oor Suid-Afrika. Met hierdie woorde het pres. Cyril Ramaphosa Dinsdag sy stilte gebreek oor die talle aanvalle teen vroue en kinders. Talle het op sosiale media hul frustrasie gedeel oor Ramaphosa só stil is. Die Die hashtag #DearMrPresident is selfs een van die gewildste onderwerpe op Twitter. Drie van die skok voorvalle is die moord op Universiteit van Kaapstad student, Uyinene Rwetyana, die vroue-bokser, Leighandre "Baby Lee" Jegels, en Lynette Volschenk. Uyinene het sowat 'n week gelede in Claremont verdwyn en haar liggaam is later in Khayelitsha gevind, waar haar beweerde killer dit aan die polisie uitgewys het. Die 42-jarige, wie se naam hangende 'n uitkenningsparade nie genoem mag word nie, het gister in die Wynberg-landdroshof verskyn. Jegels is weer die afgelope naweek in Oos-Londen deur haar polisieman boyfriend doodgeskiet. Die 37-jarige cop is later in Peddie gearresteer, waar hy in ’n motorongeluk betrokke was. Hy is twee dae later in die hospitaal aan sy beserings dood. Volschenk se beweerde moordenaar, wie haar liggaam in stukke opgekap het, het ook Maandag in die hof verskyn waar die saak uitgestel is. Kyle Ruiters het sy tweede hofverskyning gemaak. Ruiters, wie nie aansoek gedoen het om borgtog nie, is kort na die moord in Volschenk se woonstel betrap. Ramaphosa sê hy is bly die polisie het vinnig opgetree om verdagtes te arresteer. "Hierdie is egter 'n baie donker tydperk in ons land. "Die aanvalle, verkragtings en moorde op vroue is 'n vlek op ons gewete. "Ons het pas vrouemaand herdenk… Ons moet almal ons kop in skaamte laat hang."