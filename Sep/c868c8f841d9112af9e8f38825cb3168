’N INDIESE antie van 74 jaar wat aan tweeling-dogtertjies die lewe geskenk het, is volgens kenners die oudste vrou op rekord wat ooit suksesvol gekraam het. Erramatti Mangamma van Andhra Pradesh het laas Donderdag ’n keisersnee gehad. Dr. Sanakayyala Umashankar, hoof van Ahalya IVF, sê Mangamma en haar man, E. Raja Rao (80), is sedert 1962 saam, maar kon nie natuurlik kinders kry nie. Umashankar sê die egpaar het in 2018 by sy kliniek om hulp aangeklop en hy’t ingestem om te help met in vitro-bevrugting nadat die eerste toetse gewys het daar is ’n moontlikheid op sukses. – UPI