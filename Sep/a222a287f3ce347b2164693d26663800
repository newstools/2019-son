CALVINIA. – ’n Slot­maker wat vir die cops ’n slot oopgemaak het, sê hy wag nou al baie lank vir sy betaling. Niklaas “Boeta” Zass sê hy wag nou al langer as ’n jaar vir sy paar sente. Volgens hom het lede van Calvinia cops hom in Augustus verlede jaar by sy huis genader om ’n instapkluis op ’n wildplaas naby Nieuwoudtville te gaan oopmaak. Nieuwoudtville is naby die provinsiale grens. Na verneem word is die plaas in die Wes-Kaap. “Ek het aan hulle explain ek is nie op die staat se databasis nie. Hulle moes eers aandui dat hulle magtiging van die Wes-Kaapse cops gekry het, dan sou ek voortgaan met die oopmaak daarvan.” Die cops het glo binne ’n uur die magtiging gekry en hom by sy huis opgelaai. Op die wildplaas het Zass die instapkluis oopgemaak. Hierna het die cops se forensiese unit opgedaag en pics van die binnekant van die kluis geneem. Hulle het ook ontdek daar is ’n staalkabinetkluis binne-in die instapkluis. “Hulle het my versoek om dít ook oop te maak, maar ek het aangedui ek het nie die nodige tools hiervoor by my gehad nie. “Ek het getry, maar kon dit nie oopkry nie.” Volgens Zass het hy toe sy invoice aan die cops in die Wes-Kaap gestuur, maar dié maak toe hulle boeke toe. Hy was verplig om hom tot die regshulp-afdeling te wend vir hulp. Luidens dokumentasie gedateer 30 April was die Wes-Kaapse polisie tóé nog besig om die saak af te handel. Op 10 Julie het die regs­afdeling weer ’n skrywe aan die Wes-Kaapse polisie gestuur, maar steeds wag Zass vir sy geld. Brig. Sanjith Hansraj, ’n seksiehoof in die Wes-Kaap, het gesê: “Ons kantoor weet dié saak is al baie lank uitstaande. “Ons hoop om teen 27 September finaliteit daaroor te hê.” Intussen hoop Zass nou maar die slot wat sy pay vashou, gaan binnekort oop.