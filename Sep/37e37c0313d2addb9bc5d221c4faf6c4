INWONERS van Mitchells Plain is woedend oor die hoë waterrekeninge wat in hul posbus beland het. Hulle sê boonop die rekeninge is die verantwoordelikeheid van die behuising-ontwikkeling maatskappy. Die maatskappy, Cape Town Community Housing, het in 2013 honderde huise in Harmony Village gebou om bekostigbare behuising in die area te verskaf. Volgens die gemeenskap is 'n ooreenkoms ses jaar gelede geteken - toe die maatskappy gestig was - dat hulle die waterrekeninge sal dek. Die maatskappy ontken dit nou. Ihsaan Abrahams, voorsitter van die Harmony Village-vereniging, sê inwoners se waterrekeninge is so hoog as R60 000. Elton Jansen, voorsitter van Subraad 23, sê hy het nog nie die ooreenkoms waarvan gepraat word, onder oë gehad nie maar dat hy wel klagtes van inwoners ontvang het. "Volgens my begrip het die Cape Town Community Housing nie die waterrekening aan die Stad Kaapstad betaal nie en sommige van die inwoners het nie die Cape Town Community Housing betaal nie," voeg Jansen by. Hy is ook van mening dat dit een groot gemors. Volgens die maatskappy het inwoners 'n Installment Purchase Agreement geteken wat aandui dat inwoners verantwoordelik is vir elektrisiteit en waterrekeninge. - EWN