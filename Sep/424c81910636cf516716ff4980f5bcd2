’N JONGMAN is gearresteer vir die rape en moord van ‘n vrou in Kwazulu-Natal. Volgens die polisie het die vrou Woensdag vriende van haar in die Masinenge informele nedersetting in Uvongo besoek, maar het nooit daar uitgekom nie. Kapt. Nqobile Gwala, 'n polisiewoordvoerder, sê: “Haar vriende het toe die polisie gekontak toe hulle niks van haar hoor nie.” Haar liggaam is die Vrydag in ’n vlak graf in die area ontdek. Gwala sê die ondersoek het hulle gelei na 'n 25-jarige man wat laas gesien was met die oorledene. “Die man is Woensdag by sy werk in Uvongo gearresteer en sal Donderdag in die hof verskyn.”- SowetanLive      