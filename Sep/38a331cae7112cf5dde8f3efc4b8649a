JULIUS Malema, die leier van die EFF, beskuldig die nuuskanaal eNCA daarvan dat hulle hom donkerder maak sodat hy ongewens op televisieskerms oorkom. Malema voel ook die kanaal manipuleer hul dekking van hom en beeld hom as 'n gangster uit. Hy het di é aantygings Donderdag by 'n gedenkdiens van Zimbabawe se oudpresident Robert Mugabe gemaak. eNCA het die aantygings ontken. Jeremy Maggs, redakteur van die nuuskanaal, beskou die bewerings as absurd. "Ons verwerp die absurde en vergesogde idee. Ons voldoen aan die beginsels van regverdige, akkurate en objektiewe verslaggewing en nooi mnr. Malema uit om voorbeelde te verskaf waar ons hom so uitgebeeld het. Hy kan ook die saak met die Uitsaai Klagte Kommissie van Suid-Afrika opneem." - The Citizen