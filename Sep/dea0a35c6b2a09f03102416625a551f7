’N BEGRAFNISPLAN is daar om jou geliefdes ná jou sterfte te cover. Altans, so het Alistir Joshua en sy vrou, albei polishouers, in 2018 gedink nadat hulle polisse by God’s Trinity Funerals (GTF) in Velddrif aan die Weskus uitgeneem het. Volgens Alistir het hy op 30 Julie 2018 en sy vrou, Conreen, op 28 Augustus 2018, polisse van R30 000 elk by Luzanda Swartz en Sivuyile Kala (toe ’n couple) uitgeneem. Die premie was R200 per maand. Alistir sê: “Ons kon elkeen ses begunstigdes benoem, sonder enige ouderdomsbeperking. Ons het toe my oom op elkeen se polis benoem. Sake “Hy het in Maart hierdie jaar gesterf. Hierna het ons die nodige dokumentasie na GTF gestuur.” Hy sê sedertdien spin die paartjie storie op storie en hulle moes geld leen om die oom te begrawe. Op 6 Mei het Alistir en sy vrou sake van bedrog en kontrakbreuk teen die couple in Kleinsee gemaak. Luidens ’n geskrewe ooreenkoms (in Son op Sondag se besit) sou die egpaar R5 000 maandeliks aan Alistir en sy vrou betaal totdat die R60 000 afbetaal is. Volgens Alistir het die egpaar nog net R1 500 terugbetaal in plaas van R40 000 en hy skree moord. Luzanda sê dis Alistir-hulle se skuld. “Ons besigheid op Velddrif is nou toe. Ons het egter ’n tweede ooreenkoms met Alistir-hulle gemaak wat aandui dat ons hulle kan afbetaal volgens ons vermoëns. “So, hoe kan ons die ding uitsorteer as Alistir nie sy samewerking gee nie?” wou Luzanda weet.­