EEN man is dood en nege ander beseer in 'n kop-aan-kop botsing laat Sondagmiddag in die Helshoogtepas tussen Stellenbosch en Kylemore. Die ongeluk het om 17:35 gebeur. Met reddingswerkers se aankoms op die toneel het hulle afgekom op 'n SUV en kleiner kar, elk met vyf insittendes. Twee mans het in die kar vasgesit en moes deur werkers van die brandweer bevry word. Ross Campbell, 'n ER24-woordvoerder, sÃª in 'n verklaring een van die mans het verskeie beserings opgedoen en is op die toneel dood. Die ander man wat vasgesit het is vir kritieke beserings behandel en na die Stellenbosch-hospitaal gehaas. Die ander drie mans is vir ernstige beserings behandel. Twee van hulle is na Paarl-hospitaal geneem. Al vyf insittendes van die SUV het ligte beserings opgedoen en het vervoer na die hospitaal geweier. Die oorsaak van die ongeluk is nog onbekend. - ER24