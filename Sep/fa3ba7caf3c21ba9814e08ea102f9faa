SY HET gelevel up toe mense vir haar gesê het “Level Up” gaan nie werk nie. Ciara het die week ’n toespraak gelewer wat elke gekleurde meisie móét hoor. Die sangeres het weggestap met die Rock Star-toekenning by die Black Girls Rock! awards. CiCi sê baie mense het nie hoop gehad vir haar comeback hit nie, maar dit het viral gegaan met die #LevelUpChallenge en platinumstatus bereik. Sy het die hit onder haar eie onafhanklike label, Beauty Marks Entertainment, uitgereik. CiCi se aanvaardingstoespraak, wat sy op Instagram gelaai het, was so relevant en mooi, ek moes ’n traan wegpink. “As ’n klein meisie het ek altyd van oomblikke soos dié gedroom,” skryf sy. “En ek wil nou fokus op al die jong meisies in die gehoor en wat na die show kyk, want julle is die toekoms, en ek sien my jonger self in baie van julle. “So, as ek ’n brief aan my jonger self kan skryf, is dié van die wyse woorde wat ek aan myself sou sê: Klein Ciara, wees geduldig. Alles in die lewe sal uitwerk soos dit veronderstel is om uit te werk. Inpas “Jy het nou dalk nie baie nie, maar jy sal eendag soveel hê soos jy glo (jy sal hê).” Sy stel ook voor dat ’n mens jou eie beste tjommie moet wees. CiCi skryf: “Jy sal soms soos ’n outcast voel, dat jy nie inpas nie, maar jy sal besef: Om jou eie clique te wees, is jou sterkste attribute.”