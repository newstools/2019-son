DIE blitspatrollie en lede van die honde-eenheid was Woensdagaand in Manenberg op patrollie en het vier Somaliese verdagtes vir die besit van ’n vuurwapen en ammunisie gearresteer. Volgens lt.kol. Andrè Traut, polisiewoordvoerder, het die lede ’n wit Toyota Corolla gesien met vier mans in. Gesteel Die kar se agterligte was af. “Hulle het die kar deursoek en op ’n 9 mm-pistool en 11 patrone afgekom. “Die pistool is in Augustus in Bellville gesteel. “Die vier mans (17, 28, 29 en 34) is gearresteer. “Hulle word aangehou nadat ’n man (31) Dinsdagaand in Masibulelestraat in Wolseley uit sy winkel gegryp en ontvoer is.” Motief Volgens Traut is die slagoffer in Browns Farms gekry. Hy’s ongedeerd. Die vier sal hof loop in Wolseley sodra hulle aangekla is. “Die motief vir die ontvoering is nog nie vasgestel nie.”