HULLE het erken hulle het dagga in hulle besit toe die cops die taxi waarin hulle op pad was Kaap toe, afgetrek en deursoek het. Nou verskyn die twee mans, albei burgers van Lesotho, in die landdroshof in Aliwal-Noord op ’n klag van handel dryf met dwelms. Kapt. Ursula Roelofse, ’n polisiewoordvoerder, sê die dagga waarop die polisie Sondag beslag gelê het, het ’n geraamde straatwaarde van R69 300. Roelofse sê: “Polisielede het ’n roadblock op die R58 sowat 5 km buite Aliwal-Noord in die rigting van Burgersdorp opgerig. Bokse “ ’n Toyota Quantum met verskeie passasiers daarin en wat onderweg was na Kaapstad, is gestop en deursoek. “Dit was toe dat die twee passasiers, wat in Sterkspruit in die taxi geklim het, erken het dat hulle dagga by hulle het. “Die dagga is in groot bokse in die trailer van die taxi gevind.” Die verdagtes is gearresteer en sal dié week in die hof verskyn. Kol. Mpho Rabela, onderbevelvoerder van die Aliwal-Noord-polisiegroepering, was vol lof daarvoor dat verskeie eenhede saamgewerk het. Dit was die taakspan, honde-eenheid en sigbare polisiëring.