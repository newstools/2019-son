DIE polisie vra die hulp van die publiek nadat ’n lyk Donderdag by Monwabisi-strand naby Khayelitsha gevind is. Volgens ingeligtes is die man op ’n ander plek doodgemaak en toe by die beach kom dump. Mihlali Majikela, ’n polisiewoordvoerder, het die voorval bevestig. Volgens Majikela word die oorledene se ouderdom op sowat 35 jaar geskat. Majikela sê: “ ’n Geregtelike doodsondersoekdossier is aangelê vir ondersoek. “Geen arrestasie is nog in dié stadium gemaak nie.” Mense met inligting kan die Harare Polisiestasie bel by 021 363 9024 of Crime Stop by 08600 10111.