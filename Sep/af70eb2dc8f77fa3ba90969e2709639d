NOG twee vroue is wreed vermoor in Kaapstad. Die vroue se moorde kom in die week waar Suid-Afrikaners juis dik is van geweld teen vroue en kinders. Die landsburgers het hul ontevredenheid in verskeie protesoptredes in die Wes-Kaap gewys. Maar Vrydagoggend is Nwabisa Mthumeni (31) en ’n onbekende vrou (ook in haar 30’s) vermoor. Mthumeni het in die hospitaal aan haar wonde beswyk. Mthumeni se vriende het vroeg Vrydagoggend op sosiale media laat weet sy is soek nadat mans by haar shack ingebars het, haar boyfriend geskiet het en haar saamgevat het. Lt.kol André Traut, ’n polisiewoordvoerder, het bevestig dat onbekende mans omstreeks 02:00 by Mthumeni se woonplek in Site C, Khayelitsha ingekom het. “Sy is ontvoer en by die Wolfgat-natuurreservaat gevind. Sy het ernstig gewond.” Mthumeni en haar 33-jarige burc is in die hospitaal opgeneem. Sy het egter later aan haar wonde beswyk. “Ons ondersoek ’n saak van moord en ’n poging tot moord.” Die Gugulethu-polisie ondersoek ook ’n moord van ’n vrou. Dit kom nadat ’n vrou se lyk na bewering naby die Laerskool Lwazi in NY112 gedump is. “Die motief vir die moord is steeds onbekend.” Niemand is vir albei voorvalle in hegtenis geneem nie. Enigeen met inligting kan die polisie se misdaadlyn by 08600 10111 bel.