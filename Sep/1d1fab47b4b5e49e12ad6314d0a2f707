DIE man wat gearresteer is in verband met die verdwyning van 'n student van die Universiteit van Kaapstad, is nou aangekla van haar verkragting en moord. Die man, in sy 40's, is verlede week, amper 'n week nadat Uyinene Mrwetyana (19) verdwyn het, in Claremont gearresteer. Die man, wat by die Clareinch-poskantoor werk, het Maandag sy eerste verskyning in die Wynberg-landdroshof gemaak. Volgens die staat is Mrwetyana op die dag van haar verdwyning na die poskantoor om oor 'n parcel te hoor, maar die elektrisiteit was af. Toe sy later teruggaan is sy na bewering aangeval. Sy het terugbaklei, maar haar aanvaller het haar uitgeslaan. Volgens die staat het die man erken hy het die misdade gepleeg. - News24