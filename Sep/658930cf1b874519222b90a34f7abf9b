MENSE onthou Felicia Marion dalk as lid van die 1980’s-popgroep Joy. Ja, jy sing mos nog lekker saam wanneer hulle hit “Paradise Road” speel! Maar deesdae ervaar dié sangeres ’n tikkie hartseer saam met die joy. Felicia sê: “Daar is soveel hartseer rondom ons, maar daar is hoop. Die oplossing is Christus. As ons terugdraai van ons verkeerde weë, sal God hoor en ons land genees. Oorwin “Dis vir my baie hartseer om al die geweld te sien. As ons saamstaan, kan ons die euwels in ons gemeenskappe uitroei. Dit raak almal.” Sy sê vroue is die hartklop van die nasie, en “met die krag van die Here sal ons oorwin”. Felicia sing deesdae gospel en gaan optree by die Healing Worship Experience-konsert. Dit vind vandag by die Pentecostal Christian Church in Northpine, Kraaifontein, plaas. Die kerk is in Rosette Way. Die verrigtinge begin 16:00 en kaartjies kos R100 elk. Van die ander gaskunstenaars wat gaan optree, is Heinrich Isaacs, Colin Mitchells, Carlo Fransman, Didi Jooste en Divine Purpose. Die MC vir die konsert is Thelma Felix van CCFM. Vir nog inligting, bel Heinrich Antonie by 084 679 6067 of kontak Jemima Gain by 083 752 5592.