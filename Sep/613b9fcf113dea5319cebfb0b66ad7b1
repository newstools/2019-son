HEIDELBERG. – Die son skyn weer helder vir Andrew Snyman nadat hy weer kontak met sy een kleindogter gemaak het sommerso terwyl hy Son gelees het. Snyman was duidelik in sy noppies terwyl hy Son gelees het by die huis van die skrywer van die berig. Vroeër die dag het ’n man hom gebel en gesê hy is Laetitia se “man”. Die foon het egter doodgegaan en die nommer was nie gelys nie. So het Snyman ’n paar benoude ure deurgebring in die hoop dat die persoon weer sou bel. Hy was nog besig om te lees toe Aqee­l­ah Fenton, ’n familielid van Dondré Snyman, sy kleindogter, ’n WhatsApp-boodskap gestuur het. Nodeloos om te sê, Snyman se vreugde het geen perke geken nie en sy smile was soos dié vir ’n tandepaste-advertensie. Snyman kon nie genoeg sy dank teenoor Son uitspreek nie.