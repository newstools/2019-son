STEFAN Ungerer, skrumskakel van die Southern Kings, sê die Baaise span wil die mense van die Oos-Kaap sien stroom na die Nelson Mandelabaai Stadion. Die Kings skop hul 2019/2020 Pro-14 veldtog volgende Saterdag teen die Cardiff Blues in Port Elizabeth af. “Ons sien baie uit na die seisoen en wil graag ons veldtog op ‘n positiewe noot begin, die mense van die Oos-Kaap trots maak en hulle terug na ons stadion toe lok met ‘n goeie, positiewe brand van rugby” sê die voormalige Sharks en Pumas skrummie .