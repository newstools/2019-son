WP-klubrugby se Top-9 staan einde se kant toe en Albions sal wil voortbou op sy sukses as die nuwe voorloper in die wedloop om ’n plek in Superliga C. Albions het die Varsity Shield-kampioen, CPUT, verlede naweek net-net met 42-40 onttroon. Ricky Petersen, CPUT-afrigter, en sy span sal sake wil regstel wanneer hulle Peninsula op hulle tuisveld aanvat. ’n Sege teen Peninsula sal CPUT weer die voorloper maak. Eersterivier sal ook sy wenmomentum wil behou wanneer hy Blakes in Kleinvlei verwelkom. Masiphumelele pak Hamediehs en Violets en Noordelikes pak mekaar op Chukker Road. Verwelkom Die WP se Top-6 in die Superligas skop die naweek af. In Superliga A pak Valsbaai vir Unie-Milnerton. Die wedstryd tussen Durbell en UWK is weens die begrafnis van Chester Williams uitgestel tot Maandag. Die wenners van dié wedstryde sal deurdring na die halfeindronde vir ontmoetings met Maties en UCT. In die Superliga B pak Franschhoek vir St. Georges en Bellville verwelkom Vineyards in die Rosina Paarwater-stadion. In die Superliga C se Top-6 is Hands and Heart en Strand die toptwee. Dit beteken Strand United pak Scottsdene. Pniël Villagers vat die pad Langa toe in die hoop om vir die semi’s te qualify.