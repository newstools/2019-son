MEER as R85 000. Dít is glo die bedrag waarmee die munisipale rekeninge van 17 Baaise raads­lede agterstallig was. Die gesamentlike bedrag van R85 434 was verskuldig op rekeninge wat meer as drie maande agterstallig is. Die gedragskode vir raadslede lui hulle mag nie ’n agterstallige munisipale rekening van ouer as drie maande hê nie. Rooi ’n Plaaslike dagblad berig dié details is vervat in ’n ongeouditeerde verslag van finansiële statements van die vorige boekjaar. Luidens die verslag was selfs die mayor, Mongameli Bobani, se rekening in die rooi. Sy skuld was na bewering ’n hele R11 309. Bobani se woordvoerder, George Geleba, sê in ’n verklaring: “Raadslid Bobani se munisipale rekening is op datum, met geen agterstallige bedrae nie. Die huidige rekening is op 21 Oktober 2019 betaalbaar. “Die verouderde verslag is van ’n begroting- en tesourie-vergadering wat in Julie (vanjaar) gehou is. Die huidige verslag vir raadslede is nog nie na die speaker se kantoor gestuur nie.” Die raadslid wat die hoogste rekening gehad het, is Rano Kayser (DA), met R36 159. Kayser verduidelik hy het ’n foutiewe watermeter. Hy het kommunikasie tussen hom en die munisipaliteit aan Son verskaf. Dit sê ’n site inspection moet gehou word om na die kwessie te kyk. “Dis abnormaal vir ’n huishouding om soveel water te consume. Ek het vir die munisipaliteit gesê ek het nie waterlekke nie. “Ek is nie agterstallig nie. Die probleem lê by die munisipaliteit.” Die man met die tweede hoogste skuld was Vukile Dyele (ANC) met R20 335, maar hy het reëlings getref vir die afbetaling daarvan. Dyele sê in 2017 het die munisipaliteit hom gekontak om te sê sy account is in arrears nadat hy een maand nie sy salaris ontvang het nie. Praat Hy het toe reëlings getref en maandeliks moet hy saam met sy normale rekening ’n ekstra R555 betaal. Hy betaal dit nou nog en sê sy rekening is volgens hom op datum. Mambalu Mgcokoca (ANC) het na bewering R7 296 geskuld. Sy het Woensdag gesê sy kan nie praat nie, want sy bestuur. Toe Son haar gister weer bel, het haar foon net gelui. Sy het Son se Whats­App-boodskap gelees, maar nie geantwoord nie. Masixole Zinto (DA) het na bewering teen einde Junie R4 765 geskuld. “Ek betaal my rekening elke maand.” Nontuthuzelo Sikweyiya (ANC) was glo agterstallig met R3 602. “Ek het lankal reëlings getref met die munisipaliteit. Dit word van my wages afgetrek,” sê Sikweyiya. Siseko Plaatjies (ANC) het R823 geskuld. “My rekening is op datum en reëlings is getref.” Lukhanyo Mrara (EFF) het blykbaar R616 geskuld. Sy foon was af en hy was onbereikbaar vir kommentaar. Sy’t gesê die agterstallige skuld is reeds betaal. Die ander sewe raadslede skuld elk minder as R30.