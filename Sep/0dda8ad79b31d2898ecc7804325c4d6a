DIE sangeres Krista Jonas van Mitchells Plain is opgewonde oor haar groot konsert, The Journey. Sy sê sy kan nie wag om haar storie daar te vertel nie. Jonas het dié jaar naam gemaak in Voice SA. Die jong girl het haar werk verlaat en haar drome gevolg. Ondanks al die uitdagings het die sangeres uitgestyg en nie toegelaat dat haar omstandighede haar definieer nie. “My journey gaan ek deur my musiek vertel. ’n Mens moet in jouself glo. “Met harde werk en toewyding sal jy die vrugte van sukses pluk. Dit maak nie saak hoeveel uitdagings die lewe jou kant toe gooi nie, bly glo in jouself.” Kaartjies Die gaskunstenaars wat die verhoog met Jonas gaan deel, is Mujahid George, Anslin Gysman, PJ Twins en Envic Booysen. Die MC is Julian Naidoo, die radio-omroeper van Heart FM. Die konsert is op 18 Oktober 20:00 by die Hoërskool Cedar in Rocklands, Mitchells Plain. Die kaartjies kos R100.