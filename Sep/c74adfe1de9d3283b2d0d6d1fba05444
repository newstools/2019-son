DIE polisie in Limpopo is opsoek na 'n 14-jarige meisie se stiefpa wie haar sedert Januarie na bewering herhaaldelik verkrag het. SowetanLive berig die graad 9 leerder se nagmerrie het by 'n vriend se huis in Bolobedu plaasgevind. 'n Onderwyser van die meisie het verlede week agterdogtig begin raak toe die kind sukkel om by te hou met skoolwerk. Die kind het toe uitgepak oor die trauma waardeer sy is. Volgens die ma het sy toe sy die nuus kry dadelik uit die huis getrek, wat met die man gedeel is. Die ma sê: “Ek het daardie man met my kinders se lewe vertrou. "Sedert ons 'n klag by die polisie gemaak het sluit my kind haar in haar kamer toe en wil sy met niemand praat nie." Kol. Moatshe Ngoepe, ’n polisiewoordvoerder, sê: “Daar word beweer die dogter word sedert Januarie verkrag. Dit was altyd wanneer die ma nie by die huis was nie. “Die kind is ook blykbaar deur die man gedreig dat hy haar sal doodmaak as sy praat.” SowetanLive berig die provinsiale minister van gemeenskapsveiligheid, Namane Masemola, het in reaksie gesê: "Dis verskriklik hartseer wat met die meisiekind gebeur het. “Ek doen 'n beroep op die polisie om die man te soek en te arresteer, vir hom om vir sy daad te betaal.