DIE moordsyfer in die Wes-Kaap moet oor die volgende tien jaar halveer word. Dis die doel van Alan Winde, premier van die provinsie, wat Donderdag 'n R1 milhard-aksieplan bekendgestel het om misdaad te beveg. Winde bieg in 'n verklaring: "Die doelwit is nie maklik nie, maar die provinsie verdien dit." Deel van die veiligheidspan sluit in 3 000 nuwe wetstoepassingsbeamptes wat, volgens data-tegnologie, opgelei en ontplooi sal word waar en wanneer misdaad plaasvind. Daar sal ook 150 nuwe ondersoekbeamptes opgelei word om sake voor te berei vir vervolging. Winde noem: "Deel van die plan is ook 'n wêreldklas, bewyse-gebasseerde en integreerde geweldvoorkomingsprogram." "Van die 3 000 word 1 000 vanjaar reeds opgelei en ontplooi. "50 van die ondersoekbeamptes is ook reeds opgelei en ontplooi." Winde se veiligheidsplan sal nie net sy taak wees nie maar ook elke minister in sy kabinet. Albert Fritz, gemeenskapsveiligheidminister vir die Wes-Kaap, sal verantwoordelik wees vir die opleiding en ontplooing van die wetstoepassingsbeamptes en ondersoekbeamptes. Om jongmese te identifiseer en te ondersteun wat kwesbaar is vir geweldadige of kriminele gedrag sal die verantwoordelikheid van gemeenskapsveiligheidminister, Sharna Fernandez, wees. Anroux Marais, provinsiale minister van sport, kuns en kultuur, sal verantwoordelik wees vir die koördinering van die jeug-indiens program. Die program se fokus sal wees om geleenthede te vermeerder vir werklose jeug tussen 18 en 24 jaar. Oor die volgende twaalf maande sal ondersteunng ook aan 10 000 kinders en hul versorgers in die eerste 1 000 dae van 'n kind se lewe gegee word. Verder sal families geïdentifiseer word wie 'n risiko vir geweld is en die bekendstelling van 'n ouerskapprogram. Die provinsiale regering sal ook verseker dat 8 000 van die kinders wie die mees kwesbaarste is vir geweld - veral seuns - toegang het tot programme wat hulle wil bywoon, om hulle smiddae na skool besig te hou. Die premier erken van die planne is langtermyn. "Ek sal nie skroom om die planne aan te pas of te verander wanneer dit nie werk nie. "Ek is ook bereid om nuwe idees te probeer." 